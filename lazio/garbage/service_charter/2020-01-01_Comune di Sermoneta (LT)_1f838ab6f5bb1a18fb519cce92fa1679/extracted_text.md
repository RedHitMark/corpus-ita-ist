# PROFILO AZIENDALE DELLA DITTA APPALTATRICE
La società "Servizi Industriali S.r.l." è una società leader nel settore ecologico e ambientale, che presta la propria attività con particolare riguardo al settore trasporto e smaltimento rifiuti e servizi di igiene urbana comunale e industriale. La nostra struttura organizzativa e le autorizzazioni in nostro possesso ci consentono di risolvere ogni problematica riguardante i rifiuti prodotti sia da Imprese che da Enti o Comuni, dalla raccolta allo smaltimento di qualsiasi tipologia di rifiuto, pericolosi, non pericolosi, solidi o liquidi. Per quel che riguarda la gestione dei rifiuti siamo attualmente in grado di svolgere tutte le fasi inerenti tale servizio, dal carico del rifiuto, all'inertizzazione ed alla triturazione fino al recupero o smaltimento dello stesso in centri autorizzati, sia di nostra proprietà che convenzionati, inoltre effettuiamo servizi di noleggio container, di attrezzature quali presse o trituratori e di attrezzature di raccolta. La nostra società dispone delle seguenti autorizzazioni specifiche:

Iscrizione Albo Gestori rifiuti Cat. 1 Classe B per la Gestione dei servizi di raccolta rifiuti e di igiene urbana Comunale con integrazione della Classe B per le attività di spazzamento e gestione di centri di raccolta comunali;

Iscrizione Albo Gestori Rifiuti Cat. 4 Classe D per raccolta e trasporto di rifiuti speciali non pericolosi;

Iscrizione Albo Gestori Rifiuti Cat. 5 Classe E per raccolta e trasporto di rifiuti speciali pericolosi;

Iscrizione Albo Gestori Rifiuti Cat. 8 Classe F per attività di intermediazione e commercio di rifiuti senza detenzione dei rifiuti stessi;

Iscrizione Albo Gestori Rifiuti Cat. 9 Classe E per operazioni di Bonifiche di siti inquinati e discariche abusive;

Iscrizione albo Gestori rifiuti Cat. 10 per operazioni di Bonifiche di siti e beni contenenti amianto; 7. Iscrizione Presso la C.C.I.A.A. di Roma; 

Disponibilità di un impianto autorizzato sito nella Comune di Latina con Autorizzazione Provinciale n. 87774 per operazioni di valorizzazione dei rifiuti provenienti dalla raccolta differenziata comunale, gestione e trattamento dei rifiuti prodotti nelle isole ecologiche, e raccolti nell'ambito dei servizi di igiene urbana.

Certificazione UNI EN ISO 9001:2008;10. Certificazione UNI EN ISO 14001:2004;11. Certificazione BS OHSAS 18001:2007;

Iscrizione presso la Prefettura di Roma negli elenchi della "White list".

# Principi fondamentali
La società Servizi Industriali s.r.l. svolge le proprie attività di raccolta e trasporto dei rifiuti urbani del Comune di Sermoneta, in conformità ai principi fondamentali enunciati nella Direttiva del Presidente del Consiglio dei Ministri del 27 gennaio 1994 e ss.mm.ii. L'azienda eroga il servizio nel rispetto dei seguenti principi:

Eguaglianza ed imparzialità di trattamento: l'impresa si impegna ad erogare i servizi nel rispetto del principio di eguaglianza dei diritti degli utenti e di non discriminazione degli stessi, garantendo così parità di trattamento tra tutti.

Continuità: L'impresa si impegna ad erogare il servizio in maniera continua e regolare secondo quanto riportato nell'offerta tecnica e nei documenti di gara, evitando eventuali disservizi o disagi. In caso di problematiche, metterà in atto tutte le procedure necessarie finalizzate alla risoluzione delle stesse.

Partecipazione: L'utente ha diritto a presentare reclami e osservazioni, fornire suggerimenti, accedere alla documentazione che lo riguarda.

Cortesia: L'impresa tratterà le utenze con rispetto e cortesia, formando e aggiornando il proprio personale nelle attività di front office e assistenza.

Efficacia ed efficienza: L'impresa persegue l'obiettivo del progressivo e continuo miglioramento dell'efficienza e dell'efficacia del servizio, adottando le migliori soluzioni tecnologiche, organizzative e procedurali.

Chiarezza e comprensibilità dei messaggi: L'impresa pone la massima attenzione alla chiarezza e comprensibilità del linguaggio utilizzato nei rapporti con l'utente, tenendo conto delle esigenze della popolazione migrante.

# Continuità, eguaglianza e imparzialità nel servizio
La società Servizi Industriali s.r.l. garantisce lo svolgimento regolare e continuo del servizio su tutto il territorio del Comune di Sermoneta, salvo deroghe imputabili a condizioni ed eventi non imputabili alla società stessa. Eventuali disservizi vengono tempestivamente individuati e risolti grazie al controllo dei responsabili sul territorio e con il contributo fattivo nell'individuazione della comunità di Sermoneta. La società Servizi Industriali S.r.l. garantisce inoltre imparzialità e parità di trattamento a parità di condizioni del servizio prestato indicato nel contratto di appalto sia fra le diverse aree territoriali sia tra le diverse categorie di utenti.

# LA CARTA DEI SERVIZI
In applicazione della direttiva del Presidente del Consiglio dei Ministri del 27 gennaio 1994 e ss.mm.ii la Carta rappresenta il documento attraverso il quale vengono fornite informazioni chiare ed immediate sui servizi erogati dalla Servizi Industriali S.r.l, aggiudicataria della gestione del servizio di nettezza urbana nel Comune di Sermoneta.

Nella Carta il cittadino trova informazioni chiare e dettagliate sulle procedure e sulla metodologia di erogazione dei servizi e quant'altro necessario per comprendere il funzionamento della struttura aziendale. Tutto ciò permette di interagire con essa fornendo indicazioni e/o suggerimenti utili al miglioramento del servizio offerto. L'obiettivo è quello di migliorare la qualità dei servizi con la partecipazione attiva e consapevole dei cittadini.

La Carta dei Servizi si riferisce ai servizi di gestione dei rifiuti urbani, cioè alla raccolta, al trasporto, al recupero e allo smaltimento, così come meglio specificato nelle pagine successive.

# Validità ed efficacia della Carta
Gli standard e gli impegni contenuti nella Carta saranno validi a decorrere dalla data di affidamento del servizio e per tutta la durata dello stesso, con eventuali aggiornamenti annuali se necessari. Tutte le informazioni sul servizio (numeri telefonici, orari, recapiti, ecc.), saranno costantemente aggiornate nella versione on-line della Carta, scaricabile sul sito istituzionale dell'Ente oppure reperibile in formato cartaceo presso il Centro di raccolta, la sede della società, o gli uffici dell'Ente.

# Dove è possibile trovarla
La Carta dei Servizi viene distribuita in formato cartaceo o digitale a tutti i cittadini e messa a disposizione sul sito web della www.servizi-industriali.com, sul sito del Comune di Sermoneta all'indirizzo www.comunedisermoneta.it.

# STANDARD DI QUALITÀ DEL SERVIZIO
Fissati gli standard qualitativi da raggiungere e mantenere, in termini di efficienza del servizio, di raggiungimento degli obiettivi di raccolta, di soddisfacimento dell'utenza e della committenza e di miglioramento delle condizioni ambientali del Comune di Sermoneta, la nostra società, intende garantire un adeguato servizio impegnandosi a:
- utilizzare i più moderni veicoli ed attrezzature di lavoro; 
- creare il minor disagio possibile all'utenza durante lo svolgimento dei servizi; 
- rivedere l'organizzazione del servizio a seguito di segnalazioni di disservizi, o di proposte da parte dell'Amministrazione, anche in relazione al mutamento morfologico dell'assetto territoriale; 
- formare costantemente il personale sui servizi svolti, sull'evoluzione degli stessi e sulle innovazioni nel settore dei servizi di raccolta differenziata.

# Mantenimento standard di qualità del servizio
Al fine di monitorare gli standard qualitativi raggiunti, permettendone il mantenimento e l'auspicato superamento, l'impresa metterà in pratica i propri criteri di valutazione degli standard raggiunti sotto tutti i diversi aspetti del servizio. I risultati delle sessioni di verifica saranno elaborati dal personale tecnico adeguatamente formato presente presso l'impresa e successivamente comunicati all'Ente.

# Sicurezza e rispetto dell'ambiente
La Servizi Industriali S.r.l. nello svolgimento del servizio, garantisce in ogni attività la tutela dei cittadini nonché la salvaguardia dell'ambiente. Gli utenti dovranno contribuire alla qualità del servizio adottando comportamenti rispettosi dell'ambiente e del pubblico decoro. Per poter garantire maggiore qualità al servizio, la Servizi Industriali s.r.l. si è dotata di sistemi di gestione qualità e ambiente, per i quali ha conseguito la certificazione di conformità alle norme ISO rilasciata da appositi organismi indipendenti e qualificati al termine di un significativo percorso di verifiche e controlli. Il conseguimento e il mantenimento nel tempo delle certificazioni costituiscono una garanzia della volontà aziendale di miglioramento continuo costituendo un importante riscontro di attendibilità dei dati forniti, anche indipendentemente dai controlli svolti dagli organismi preposti o da altri soggetti a ciò deputati secondo le vigenti norme di legge.

# STRUMENTI DI INFORMAZIONE E MONITORAGGIO
Per garantire ai cittadini la costante informazione sulle procedure e le iniziative aziendali che possono interessarlo la società Servizi Industriali s.r.l. utilizzerà i seguenti strumenti:

materiale informativo disponibile presso gli uffici del Comune di Sermoneta o consultabile e scaricabile presso il sito internet www.servizi-industriali.com o www.comunedisermoneta.it; 

modulo monitoraggio o segnalazione disservizio inviato dall'interessato mezzo e-mail, FAX o lettera (da recapitare a Servizi Industriali SRL, via Pietro Verri snc-04100 Latina) allegato alla presente Carta dei Servizi.

# Numero Verde
Al fine di agevolare le utenze nella fruizione dei servizi l'impresa ha attivato un servizio telefonico di customer care denominato "Numero Verde" 800.319.300 attivo dal lunedì al venerdì dalle ore 9:00 alle ore 13:00 e dalle ore 15:00 alle ore 17:00 e il sabato dalle ore 9:00 alle ore 13:00, organizzato con attrezzature e personale in numero adeguato e sufficiente per soddisfare la popolazione del Comune di Sermoneta. 

Attraverso il servizio gli utenti potranno ottenere informazioni sui servizi di raccolta e trasporto dei rifiuti in merito alle modalità di conferimento dei rifiuti, orari, tipi di materiali oggetto di raccolta;

Attraverso il servizio gli utenti potranno richiedere l'assegnazione o la sostituzione di contenitori;

Attraverso il servizio gli utenti potranno prenotare eventuali servizi a chiamata; 

Attraverso il servizio gli utenti potranno ottenere informazioni sull'ubicazione, sugli orari di apertura, sui materiali che possono essere portati al Centro di raccolta di Via Codacchio snc; 

Attraverso il servizio gli utenti potranno avanzare suggerimenti e proposte sulla raccolta differenziata; 

Attraverso il servizio gli utenti potranno segnalare eventuali disservizi e presentare reclami; 

Attraverso il servizio gli utenti potranno richiedere suggerimenti sulla prevenzione dei rifiuti e sul riuso.

Il personale addetto al servizio è in possesso di adeguati requisiti di professionalità, formazione ambientale, adeguata conoscenza dei termini usati nella gestione dei rifiuti, uso corretto della lingua italiana in forme semplici, di facile comprensione. Alle segnalazioni di disservizi, l'impresa darà rimedio entro ventiquattro ore dalla chiamata dell'utente, salvo il caso in cui la natura del5disservizio sia tale da richiedere un intervento urgente, immediato e tempestivo.

# VERIFICA DELL'EFFICIENZA DEL SERVIZIO E PROCEDURE DI RECLAMO E TUTELA DELL'UTENTE
L'esperienza acquisita nell'ambito della gestione dei servizi di igiene urbana, ha permesso alla società Servizi Industriali S.r.l. di sviluppare ed attuare una serie di meccanismi di controllo e feedback, rivolti alla valutazione interna del proprio operato, alla valutazione del livello di gradimento da parte degli utenti del Comune di Sermoneta.

Tali meccanismi di controllo permettono:
- verifica periodica dello stato di funzionamento dei mezzi e delle attrezzature, nonché programmazione delle attività di manutenzione e sostituzione mezzi; 
- prevede la redazione di schede di viaggio, a cura degli operatori, all'inizio e alla fine di ogni servizio, oltre ai programmi di manutenzione periodica; 
- verifica periodica dei livelli di qualità, efficienza ed efficacia dei servizi prestati rivolta agli utenti del servizio, con la distribuzione di questionari e la loro successiva compilazione in forma anonima; 
- riunioni periodiche e tavoli tecnici con il Comune di Sermoneta, il Direttore dell'Esecuzione del Contratto e il RUP, finalizzati alla rilevazione delle criticità e alla loro risoluzione.

Le criticità o le problematiche riscontrate dall'utente potranno essere comunicate direttamente al numero verde messo a disposizione, oppure tramite modulo monitoraggio/segnalazione disservizio inviato dall'interessato mezzo e-mail, FAX o lettera. L'operatore adeguatamente formato, provvederà a registrare la segnalazione dell'utente. Individuando tre livelli di risoluzione:

Problematiche di lieve entità: ad esempio informazioni sulle modalità di raccolta, richieste di sostituzioni di contenitori ecc... prevedono una risoluzione immediata messa in atto direttamente dall'operatore che raccoglie la segnalazione. Gli operatori che hanno tale facoltà sono quelli incaricati al numero verde.

Problematiche di media entità: richiedono il coinvolgimento del Responsabile del Cantiere, reperibile costantemente. In tal caso, l'operatore provvederà a registrare la segnalazione dell'utente e i recapiti telefonici. Successivamente grazie al contributo del Responsabile del cantiere, che vanta una maggiore esperienza, oltre ad una conoscenza peculiare del territorio, dei regolamenti e delle leggi, attuerà la strategia risolutiva. L'utente verrà ricontattato in un secondo momento per la condivisione della strategia adottata.

Problematiche di elevata entità: richiedono oltre al coinvolgimento del responsabile del Cantiere, anche l'intervento del Responsabile della Società Appaltatrice, e/o del Direttore dell'Esecuzione del Contratto. In tal caso, l'operatore provvederà a registrare la segnalazione dell'utente e i recapiti telefonici. Successivamente passerà la segnalazione al Responsabile della Società Appaltatrice, che provvederà immediatamente a segnalare la problematica al Direttore dell'Esecuzione del Contratto. La società Servizi Industriali S.r.l. se necessario, faciliterà la promozione di incontri o riunioni con i portatori di interesse. Tale strategia prevede il coinvolgimento diretto dell'utente e del Direttore dell'Esecuzione del Contratto per l'individuazione della strategia risolutiva più efficace.

Le criticità o le problematiche riscontrate dall'Ente potranno essere comunicate direttamente al Responsabile di Cantiere, grazie al contatto mobile messo a disposizione.

Tali problematiche potranno essere:
- problematiche di natura logistica, tecnica come ad esempio il rinvenimento di rifiuti abbandonati, per cui sono previste le modalità risolutive indicate in precedenza.
- Problematiche di entità media o elevata, per le quali è previsto nel caso in cui non venisse attuata una strategia risolutiva immediata, l'indizione di un tavolo tecnico.

Tutte le segnalazioni, oltre che le modalità risolutive e le tempistiche di risoluzione, verranno registrate e archiviate su file elettronici in formato Excel e messe a disposizione del Direttore dell'Esecuzione del Contratto per le valutazioni sul livello qualitativo del servizio.

# Procedure e gestione dei reclami
A seguito del ricevimento di un reclamo, La società Servizi Industriali S.r.l. si impegna a comunicare all'utente l'esito degli accertamenti compiuti, indicando altresì i termini entro i quali provvederà alla rimozione delle eventuali irregolarità riscontrate.

La società Servizi Industriali s.r.l. si impegna a rispondere ad ogni richiesta d'informazione, chiarimenti o reclami pervenuti per iscritto o via e-mail entro il tempo massimo di tre giorni lavorativi. Se la complessità del reclamo non consente il rispetto del tempo di risposta prefissato, l'utente viene tempestivamente informato sullo stato di avanzamento della sua pratica e sui tempi ipotizzati di conclusione.

L'impresa eseguirà il servizio conformemente a quanto previsto dal Capitolato Speciale di Appalto, della relazione Tecnico-organizzativa presentata e dalla normativa vigente.

# Tutela dell'utente
L' Impresa garantisce agli utenti un trattamento dei dati personali conforme alle direttive del Decreto legislativo 30 giugno 2003, n. 196 -Codice in materia di protezione dei dati personali.

# Organi di tutela
I clienti che registrano inadempienze o inefficienze rispetto agli obblighi della società Servizi Industriali S.r.l., erogatrice del servizio, con la presente Carta dei Servizi, possono rivolgersi alle Associazioni di tutela dei diritti dei consumatori.

# ORGANIZZAZIONE DEL SERVIZIO
L'organizzazione dei servizi è definita dal progetto approvato dall'ente appaltante. Nel progetto sono indicati i seguenti servizi:

Raccolta porta a porta dei rifiuti urbani conferiti in modo differenziato prodotti dalle utenze domestiche e non domestiche:
- Frazione carta e cartone e imballaggi in carta e cartone; - Frazione plastica e imballaggi in plastica insieme alla frazione dei metalli ed imballaggi metallici;
- Frazione vetro e imballaggi in vetro;
- Frazione indifferenziato;
- Frazione organico;

Raccolta differenziata dei rifiuti con impiego opzionale del sistema Igenio della frazione residua, umido, carta e cartone, plastica, metalli, vetro sia per utenze domestiche che non domestiche;

Raccolta e trasporto della frazione pannoloni e pannolini prodotti da utenze domestiche;

Raccolta e trasporto dei rifiuti ingombranti prodotti da utenze domestiche -servizio a chiamata;

Raccolta e trasporto rifiuti verdi (sfalci e potature) prodotti da utenze domestiche e non domestiche;

Raccolta e trasporto dei rifiuti urbani pericolosi: pile esauste e farmaci scaduti prodotti da utenze domestiche;

Trasporto del rifiuto indifferenziato raccolto nella pulizia delle strade, delle piazze, delle aree pubbliche e ad uso pubblico, delle caditoie e delle grate dei pozzetti; 

Lavaggio strade, piazze, aree pubbliche e ad uso pubblico, delle caditoie e grate dei pozzetti; 

Raccolta differenziata durante il mercato, manifestazioni pubbliche e fiere;

Raccolta e trasporto dei contenuti dei cestini gettacarte presenti sul territorio;

Raccolta e trasporto del diserbo stradale e manutenzione del verde;

# Raccolta rifiuti porta a porta
La raccolta dei rifiuti urbani nel Comune di Sermoneta prevede l'organizzazione del servizio con modalità che qui di seguito si specificano:
- Raccolta PORTA A PORTA per tutte le utenze domestiche e non domestiche in tutto il territorio comunale;
- Conferimento presso il Centro di Raccolta Comunale di Via Codacchio snc;
- Ritiro a domicilio di Rifiuti Ingombranti, previa prenotazione al numero verde;

Il servizio di raccolta differenziata con sistema PORTA A PORTA è esteso su tutto il territorio comunale di Sermoneta. Le utenze domestiche e non domestiche, esporranno i contenitori dedicati sulle strade pubbliche davanti al numero civico di riferimento nei seguenti orari:

Da ottobre a marzo, dalle 21:00 del giorno precedente la raccolta ed entro e non oltre le ore 6:30 del giorno di raccolta;

Da aprile a settembre dalle 23:00 del giorno precedente la raccolta ed entro e non oltre le ore 6:30 del giorno di raccolta;

Di seguito i calendari di raccolta porta a porta dei rifiuti suddivisi per zona e per tipologia di utenze:

La raccolta dei rifiuti è garantita con frequenze e modalità adeguate ad assicurare la salvaguardia igienico-ambientale ed il decoro pubblico.

# Raccolta dei rifiuti ingombranti e dei RAEE-servizio a chiamata
È attiva la raccolta domiciliare gratuita porta a porta dei rifiuti classificati quali ingombranti e RAEE rivolta alle sole utenze domestiche -servizio su prenotazione al numero verde 800.319.300.

Verranno ritirati i rifiuti ingombranti di origine domestica per un massimo di tre pezzi alla volta e il materiale dovrà essere esposto su suolo pubblico nel giorno stabilito dall'appuntamento.

# Raccolta e trasporto dei rifiuti urbani costituiti da pile esauste, rifiuti "T e/o F" e farmaci scaduti
Il servizio prevede la raccolta differenziata stradale su tutto il territorio di rifiuti ex RUP (pile, farmaci scaduti, contenitori T/F) dagli appositi contenitori posizionati nelle immediate vicinanze dei luoghi di vendita degli stessi.

# Rimozione dei rifiuti abbandonati e pulizia aree oggetto di deposito incontrollato di rifiuti
La società Servizi Industriali S.r.l. si impegna con i suoi dipendenti a segnalare tempestivamente accumuli di rifiuti per i quali è previsto l'obbligo di raccolta, rinvenuti sul territorio del Comune di Sermoneta. Tali segnalazioni, unitamente alle segnalazioni che possano giungere dal numero verde, dal Comune o dal Comando di Polizia Locale, verranno tempestivamente comunicate al Direttore per l'esecuzione del Contratto e ai preposti uffici comunali. Ove tali accumuli non superino i cinque metri cubi, La società Servizi Industriali S.r.l. provvederà alla loro rimozione senza chiedere corrispettivi, ove possibile raccogliendoli in forma differenziata e trasportandoli agli impianti di trattamento, altrimenti attenderà le disposizioni del Comune.

# Servizio di raccolta pannolini e pannoloni
Per le utenze che necessitano del servizio di ritiro pannolini/pannoloni è previsto un servizio dedicato con una frequenza di raccolta 3/7. 

Per tutte le utenze aventi diritto che ne facciano richiesta, tramite il numero verde 800.319.300, o presso il centro di raccolta o segnalate dall'amministrazione comunale, la società Servizi Industriali S.r.l. provvede alla distribuzione di una idonea dotazione di rotoli di sacchi di colore rosso.

# Raccolta oli vegetali
Il rifiuto sarà raccolto in appositi contenitori collocati nei luoghi stabiliti dal Direttore dell'Esecuzione del Contratto.

La società Servizi Industriali S.r.l. provvede allo svuotamento dei contenitori ogni qualvolta siano pieni.

# Servizio di raccolta abiti usati
La raccolta dei rifiuti costituiti da indumenti usati e tessuti e accessori per l'abbigliamento tipo cinture, borsette, borse, scarpe, coperte ecc.) avviene tramite idonei contenitori stradali. La raccolta avverrà con una frequenza di 1 intervento al mese e all'occorrenza quando i contenitori risulteranno colmi.

# Raccolta e trasporto dei rifiuti cimiteriali
La società Servizi Industriali effettua il servizio di raccolta differenziata all'interno del perimetro cimiteriale, mediante utilizzo di contenitori di volumetria adeguata per le seguenti tipologie di rifiuti riciclabili:
- Carta e cartone; 
- Sfalci, potature e scarti vegetali;
- Contenitori in plastica per liquidi ed altri imballaggi in plastica;
- Frazioni di metallo o leghe (es. vasi accessori ecc.); 

I rifiuti da esumazione ed estumulazione saranno raccolti e confezionati in colli separatamente dalle altre tipologie di rifiuti cimiteriali.

# Raccolta differenziata durante il mercato, manifestazioni pubbliche e fiere
In occasione di fiere, sagre ed altre attività manifestazioni previste dal capitolato speciale d'appalto, la società Servizi Industriali S.r.l. provvede a collocare, prima dell'avvio delle attività di vendita, contenitori idonei alla raccolta differenziata, ed al loro ritiro alla fine dell'evento. In riferimento al mercato settimanale di località Piedimonti, si garantisce la pulizia e la raccolta differenziata dei rifiuti prodotti dagli operatori commerciali entro il giorno successivo a quello di svolgimento del mercato.

# Raccolta deiezioni animali
Il servizio consiste nella rimozione giornaliera delle deiezioni animali presenti sui marciapiedi delle vie urbane. Inoltre 1 volta a settimana saranno vuotati i cestini dogy box presenti sul territorio comunale.

# Centro di Raccolta Comunale
Il Centro di Raccolta Comunale si trova in Via Codacchio snc. È assicurata l'apertura ed il presidio da parte di personale qualificato secondo il seguente calendario:

Per tutti i soggetti (muniti di idoneo documento di riconoscimento) che effettueranno l'accesso al Centro di raccolta verrà registrato:
- Utenze domestiche: nome e cognome, indirizzo e codice fiscale;
- Utenze non domestiche: denominazione ditta, codice fiscale/P.IVA, sede legale ed operativa, nome e cognome del conferente;

All'interno del centro di raccolta gli utenti potranno conferire le seguenti tipologie di rifiuti differenziati:
- rifiuti ingombranti;
- Imballaggi plastici e metallici;
- Vetro in lastre;
- Legno ed imballaggi in legno;
- Materiali ferrosi;
- Rifiuti vegetali (frazione verde);
- Pneumatici;
- Oli e grassi vegetali;
- Oli minerali esausti;
- pile;
- medicinali scaduti;
- toner esausti;
- RAEE;

# Servizio di raccolta delle siringhe
Le attività previste per questo servizio sono la raccolta delle siringhe usate e abbandonate e il relativo trasporto presso l'impianto autorizzato. Il servizio viene effettuato dalla società Servizi Industriali S.r.l., dietro segnalazione, con la massima celerità.

# Servizio di raccolta delle carcasse animali
La società Servizi Industriali S.r.l., dietro segnalazione, provvede alla rimozione e allo smaltimento (secondo le indicazioni del servizio veterinario dell'ASL territorialmente competente) delle carcasse di animali abbandonati in aree pubbliche o soggette ad uso pubblico. L'intervento avverrà entro 24 ore dalla richiesta.

# Raccolta e trasporto di sfalci e potature
La società Servizi Industriali S.r.l., a chiamata e a pagamento ritira a domicilio i rifiuti derivanti dagli sfalci e potature.

