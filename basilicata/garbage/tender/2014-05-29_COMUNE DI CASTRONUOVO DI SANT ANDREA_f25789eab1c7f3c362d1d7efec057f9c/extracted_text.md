# 1. LUOGO, DESCRIZIONE, IMPORTO COMPLESSIVO DEL SERVIZIO
Descrizione:
- Servizio di raccolta e trasporto all'impianto di smaltimento dei rifiuti solidi urbani, da svolgersi secondo le prescrizioni dettate dal decreto legislativo 22/97 e successive modifiche ed integrazioni, nel rispetto delle modalità specificate negli articoli successivi;
- Sevizio di raccolta, trasporto e smaltimento rifiuti in discarica autorizzata (carta e cartone, vetro, plastica), da svolgersi secondo le prescrizioni dettate dal decreto legislativo 22/97 e successive modifiche ed integrazioni, nel rispetto delle modalità specificate negli articoli successivi;

Natura prevalente del servizio: Raccolta, trasporto, smaltimento r.s.u.

Importo dell'appalto: € 96.000,00 (Euro novantaseimila, 00) per due anni, pari a complessivi € 105.600,00 compreso iva al 10%.

Categorie relative ai servizi del presente appalto:
- Iscrizione all'Albo nazionale gestori ambientali e presso la competente Camera di commercio, industria, artigianato e agricoltura di cui all'art 212 del D. Lgs. N. 152/2006 per le categorie da i a 5, classe f (o superiore), artt. 8 e 9 del D. M. n. 406/1998, per le imprese estere, iscrizione nei registri professionali indicati nell'allegato XI C del D. Lgs. N. 163/2006.

# 2. SERVIZIO SCORPORABILE
Nessuna tipologia del servizio, di cui al presente appalto, è scorporabile.

# 3. CRITERIO DI AGGIUDICAZIONE
Procedura aperta ai sensi dell'art.55 del D.Lgs del 12/04/2006 n. 163, con il criterio di aggiudicazione di cui all'art. 82 del succitato Decreto, dell'offerta economicamente più vantaggiosa selezionata con il criterio del prezzo più basso, rispetto a quello posto a base di gara

# 4. MODALITÀ DI ESECUZIONE
Il servizio dovrà essere svolto dall'appaltatore con i propri capitali, mezzi, personale e oneri.

# 5. LUOGO DI ESECUZIONE DEL SERVIZIO
L'esecuzione del servizio avrà luogo nell'ambito del territorio del Comune di Castronuovo di Sant'Andrea (PZ), secondo gli itinerari indicati nel Capitolato Speciale di Appalto.

# 6. NORME INTEGRATIVE AL BANDO
Il capitolato Speciale d'appalto ed il bando di gara possono essere richiesti in copia al Responsabile dell'Ufficio Tecnico Comunale, nei giorni feriali e durante le ore d'ufficio, fino ad un giorno antecedente alla gara, in osservanza delle vigenti disposizioni di legge e regolamentari in materia di accesso agli atti pubblici.

Non si accettano richieste di invio a mezzo telefax. Eventuali informazioni inerenti il presente appalto possono essere richieste anche telefonicamente al n. 0973/835045.

Eventuali informazioni inerenti il presente appalto possono essere richieste anche telefonicamente al n. 0973/835045.

# 7. PRESENTAZIONE DELLE OFFERTE
Le offerte, da redigersi in lingua italiana, dovranno pervenire, a pena di esclusione, in plico sigillato e controfirmato sui lembi di chiusura, tramite servizio postale raccomandato, ovvero mediante agenzia di recapito autorizzata, o direttamente all'Ufficio Protocollo del Comune, a pena di esclusione, entro e non oltre le ore 12,00 del 24/06/2014, al seguente indirizzo: Comune di Castronuovo di Sant'Andrea, via Giardino, 85030 Castronuovo di Sant'Andrea (PZ). dovranno recare la seguente dicitura: "Offerta per l'appalto del servizio di raccolta, trasporto e conferimento Rifiuti Solidi Urbani e Servizio di Raccolta, trasporto e smaltimento rifiuti differenziati in discarica autorizzata (carta e cartone, vetro e plastica), e riportare il nominativo dell'impresa concorrente ed in caso di imprese riunite riportare i nominativi di tutte le imprese associate, con evidenziata l'impresa mandataria capogruppo, nonché l'indirizzo.

# 8. REQUISITI PER LA PARTECIPAZIONE ALLA GARA
Possono presentare domanda di partecipazione alla presente procedura di appalto i soggetti di cui all'art. 34 del D.Lgs 163/2006, in possesso dei seguenti requisiti:
- requisiti di ordine generale: assenza delle cause di esclusione dalla partecipazione alle gare di appalto, previste dall'art. 38 del D.Lgs 163/2006.
- requisiti di idoneità professionale (art. 39 del D.Lgs 163/2006):
    - Iscrizione all'Albo nazionale gestori ambientali e presso la competente Camera di commercio, industria, artigianato e agricoltura di cui all'art 212 del D. Lgs. N. 152/2006 per le categorie da i a 5, classe f (o superiore), artt. 8 e 9 del D. M. n. 406/1998, per le imprese estere, iscrizione nei registri professionali indicati nell'allegato XI C del D. Lgs. N. 163/2006.
- requisiti di capacità economica e finanziaria:
    - fatturato globale d'impresa IVA esclusa, realizzato complessivamente negli ultimi tre esercizi (20 11-2012-2013) pari o superiore ad Euro 96.000,00;
    - fatturato d'impresa IVA esclusa, relativo al servizio specifico oggetto del presente bando, realizzato complessivamente negli ultimi tre esercizi (2011-2012-2013) pari o superiore ad Euro 96.000,00;
- requisiti di capacità tecnica:
    - dichiarazione, sottoscritta in conformità alle disposizioni del D.P.R.n.445/2000, indicante l'attrezzatura, il materiale e l'equipaggiamento tecnico di cui il prestatore del servizio disporrà per eseguire l'appalto,secondo quanto disposto dal Capitolato Speciale di Appalto;

La mancanza di uno qualsiasi dei requisiti sopra elencati, alla data della scadenza del termine di pubblicazione del presente bando, (termine entro il quale dovranno pervenire le domande di partecipazione), sarà motivo di esclusione dalla gara e conseguente escussione della cauzione provvisoria. In ogni caso è prevista l'esclusione dalla gara delle ditte che, nell'anno antecedente la data di pubblicazione del bando di gara, in occasione di precedenti gare d'appalto o contratti con il Comune di Castronuovo di Sant'Andrea, anche relativi a prestazioni di natura e tipologia diversi dall'oggetto dell'appalto in affidamento, si siano rese colpevoli di negligenze e/o malafede e/o dichiarazioni mendaci, sia nella fase delle trattative che nella fase esecutiva, ovvero nei cui confronti siano stati accertati ritardi addebitabili alle ditte stesse ovvero che si sia provveduto ad adottare atti di revoca o di risoluzione del contratto per inadempimento delle ditte.

# 9. SOGGETTI AMMESSI ALLA GARA
Sono ammessi a partecipare alla gara tutti i soggetti di cui all'art. 34 del D.Lgs 163/2006. Qualora partecipino alla gara i soggetti di cui all'articolo 34. comma 1, lettere d) ed e), è consentita la presentazione di offerte da parte degli stessi, anche se non ancora costituiti. In tal caso l'offerta deve essere sottoscritta da tutti gli operatori economici che costituiranno i raggruppamenti temporanei o i consorzi ordinari di concorrenti e contenere l'impegno che, in caso di aggiudicazione della gara, gli stessi operatori conferiranno mandato collettivo speciale con rappresentanza ad uno di essi, da indicare in sede di offerta e qualificata come mandatario, il quale stipulerà il contratto in nome e per conto proprio e dei mandanti, da far risultare con scrittura privata autenticata.

È vietata altresì la partecipazione alla gara in più di un'associazione temporanea, ovvero la partecipazione anche in forma individuale qualora si partecipi alla gara medesima in associazione; in presenza di tale compartecipazione si procederà all'esclusione dalla gara.

# 10. DOCUMENTI DA PRESENTARE
Dichiarazione, redatta esclusivamente in lingua italiana su carta resa legale in competente bollo, contenente l'offerta, espressa in percentuale di ribasso, da applicare sull'importo a base d'asta, fissato in €.96.000,00, iva esclusa, dal 01/08/2014 al 31/07/2016, così in cifre come in lettere, senza abrasioni o correzioni di sorta, sottoscritta con firma leggibile e per esteso dal titolare dell'impresa o dal legale rappresentante della società, dell'ente cooperativo, dell'impresa capogruppo del raggruppamento d'imprese o dal legale rappresentante del consorzio.

Nel caso di presentazione da parte di raggruppamenti temporanei di concorrenti e consorzi ordinari di concorrenti non ancora costituiti, l'offerta deve essere sottoscritta da tutti gli operatori economici che costituiranno i raggruppamenti temporanei o consorzi ordinari e contenere l'impegno che, in caso di aggiudicazione della gara, gli stessi operatori conferiranno mandato collettivo speciale con rappresentanza ad uno di essi da indicare in sede di offerta e qualificata come mandataria. L'offerta deve altresì contenere le parti del servizio che saranno eseguite dai singoli operatori economici riuniti o consorziati. È fatto divieto ai concorrenti di partecipare alla gara in più di un raggruppamento temporaneo o consorzio ordinario di concorrenti, ovvero di partecipare alla gara anche in forma individuale qualora abbia partecipato alla gara medesima in raggruppamento o consorzio ordinario di concorrenti.

I consorzi di cui all'art. 34, comma 1, lettere b) e c) D.Lgs 163/2006 sono tenuti ad indicare, in sede di offerta, per quali consorziati il consorzio concorre.

L'offerta deve essere corredata da dichiarazione dell'offerente attestante che nella formulazione dell'offerta ha tenuto conto del costo del lavoro, degli obblighi connessi alle disposizioni in materia di sicurezza e protezione dei lavoratori, di condizioni di lavoro e di previdenza ed assistenza in vigore ove deve essere eseguito il servizio.

L'offerta avrà riguardo al complessivo appalto, non essendo ammesse quelle parziali o condizionate.

Tale offerta dovrà essere chiusa in apposita busta, debitamente sigillata e controfirmata sui lembi di chiusura, con indicazione del mittente e dell'oggetto della gara, nella quale non dovranno essere inseriti altri documenti.

# 11. DOCUMENTAZIONE PER LA PARTECIPAZIONE ALLA GARA
La domanda di partecipazione alla gara deve essere conforme allo schema di cui all'allegato A), che fa parte integrante e sostanziale al presente bando.

Ai fini dell'ammissione alla gara, la domanda di partecipazione deve essere corredata:
- dalla fotocopia di entrambi i lati del documento di identificazione personale in corso di validità;
- dal Capitolato Speciale di Appalto sottoscritto per accettazione in ogni pagina;
- dalle dichiarazioni sostitutive, di cui all'allegato B), rese dal legale rappresentante della ditta, e dai soggetti ivi indicati, ai sensi degli art.li 46 e 47 del D.P.R. n. 445/2000, attestanti, tutte le situazioni di seguito elencate:
    - iscrizione all'Albo nazionale gestori ambientali e presso la competente Camera di commercio, industria, artigianato e agricoltura di cui all'art 212 del D. Lgs. N. 152/2006 per le categorie da 1 a 5, classe f (o superiore), artt. 8 e 9 del D. M. n. 406/1998. per le imprese estere, iscrizione nei registri professionali indicati nell'allegato XI C del D. Lgs. N. 163/2006. (nel caso di concorrente stabilito in altri stati aderenti all'Unione Europea, iscrizione nei registri professionali indicati nell'allegato XI C del D. Lgs. N. 163/2006);
    - che non si trova in stato di fallimento, di liquidazione coatta, di concordato preventivo, salvo il caso di cui all'art. 186 bis del regio decreto 16 marzo 1942, n° 267, e che non sono in corso procedimenti per la dichiarazione di una di tali situazioni;
    - che nei propri confronti non è pendente procedimento per l'applicazione di una delle misure di prevenzione di cui all'art. 3 della L. 27.12.1956 n° 1423 o di una delle cause ostative previste dall'art. 10 della L. 31.5.1965 n° 575.Tale dichiarazione deve essere resa da tutti i soggetti indicati dall'articolo 38, comma 1, lett. b del Decreto Legislativo n° i 63/06,secondo le modalità di cui all'allegato b).
    - che nei propri confronti non è stata pronunciata sentenza di condanna passata in giudicato, o emesso decreto penale di condanna divenuto irrevocabile, oppure sentenza di applicazione della pena su richiesta, ai sensi dell'art. 444 del C.P.P., per reati gravi in danno dello Stato o della Comunità che incidono sulla moralità professionale. Tale dichiarazione deve essere resa da tutti i soggetti indicati dall'articolo 38, comma 1, lett. c) del Decreto Legislativo n° i 63/06),secondo le modalità di cui all'allegato b).
    - di non aver violato il divieto di intestazione fiduciaria posto all'art. 17 della Legge 19.3.1990 n° 55;
    - di non aver commesso violazioni gravi definitivamente accertate alle norme in materia di sicurezza e a ogni altro obbligo derivante dai rapporti di lavoro, risultanti dai dati in possesso dell'Osservatorio;
    - di non aver commesso grave negligenza o malafede nell'esecuzione di servizi affidati da codesta stazione appaltante e di non aver commesso un errore grave nell'esercizio della propria attività professionale, accertato con qualsiasi mezzo di prova da parte della Stazione Appaltante;
    - di non aver commesso violazioni gravi, definitivamente accertate, rispetto agli obblighi relativi al pagamento di imposte e tasse, secondo la legislazione italiana o quella del paese di residenza;
    - che nei propri confronti, ai sensi del comma i ter, non risulta l'iscrizione nel casellario informatico di cui all'art. 7, comma 10, per aver presentato falsa dichiarazione o falsa documentazione in merito a requisiti e condizioni rilevanti per la partecipazione a procedure di gara e per l'affidamento dei subappalti;
    - che non ha commesso violazioni gravi, definitivamente accertate, alle norme in materia di contributi previdenziali e assistenziali, secondo la legislazione italiana o quella del paese di residenza;
    - di essere in regola con le norme che disciplinano il diritto al lavoro dei disabili di cui alla legge 12/03/1999 n° 68;
    - che nei propri confronti non è stata applicata la sanzione interdittiva di cui all'art. 9, comma 2, lett. c) del Decreto Legislativo 8 Giugno 2001 n° 231 o altra sanzione che comporta il divieto di contrarre con la pubblica amministrazione, compresi i provvedimenti interdettivi di cui all'art. 36-bis, comma 1, del Decreto Legge 4 Luglio 2006 n° 223, convertito con modificazioni nella legge 4 Agosto 2006 n° 248;
    - (nel caso di concorrenti vittime di reati) che, pur essendo stato vittima dei reati previsti e puniti dagli artt. 317 e 629 del Codice Penale, aggravati ai sensi dell'art. 7 del decreto legge 13 maggio 1991, n° 1 52, convertito con modificazioni, dalla legge 12 luglio 1991, n° 203, non ha omesso di denunciare i fatti all'Autorità Giudiziaria;
    - di non trovarsi, rispetto ad un altro partecipante alla presente procedura di affidamento, in situazione di controllo diretto di cui all'articolo 2359 del codice civile o in una qualsiasi relazione, anche di fatto, se la situazione di controllo o la relazione, che comporti l'imputabilità dell'offerta ad un unico centro decisionale;
    - che nell'anno antecedente la data di pubblicazione del bando di gara non vi sono soggetti cessati dalle cariche societarie; oppure che i soggetti cessati dalle cariche societarie sono ... e che non si trovano nelle condizioni di cui all'art. 38 comma i lett. B e C); oppure che i soggetti cessati dalle cariche societarie che si trovano nelle condizioni di cui all'art. 38 comma i lett. B e C) sono ... e che nei confronti dei quali la sottoscritta impresa ha assunto adeguate misure di completa ed effettiva dissociazione come da documentazione che si allega;
    - di non partecipare alla gara in più di un raggruppamento temporaneo o consorzio ordinario di concorrenti e neppure in forma individuale qualora abbia partecipato alla gara in raggruppamento o consorzio ordinario di concorrenti;
    - di essere in regola con i versamenti previdenziali e assicurativi.
    - di impegnarsi ad assumere gli oneri contributivi degli operatori impiegati nello svolgimento del servizio, nel rispetto delle normative vigenti in materia e dei contratti di lavoro e dei relativi accordi integrativi, applicabili ai servizi in appalto, in vigore per il tempo e nella località ove si svolge il servizio, quanto a corrispettivo, inquadramento, responsabilità, assicurazione, previdenza e di obbligarsi a presentare, su richiesta dell'amministrazione appaltante, copia di tutti i documenti atti a verificare la corretta corresponsione dei compensi, nonché dei versamenti contributivi.
    - di accettare tutte le condizioni previste nel bando di gara, nel Capitolato e nei suoi allegati, nessuna esclusa.
    - di aver preso conoscenza delle condizioni locali, dei luoghi e di tutte le circostanze generali e particolari che possono aver influito sulla determinazione dell'offerta e delle condizioni contrattuali e che possono influire, altresì, sull'esecuzione del servizio.
    - di essere a conoscenza dell'obbligo previsto ai sensi e per gli effetti dell'art. 18, comma 8, della legge 55/1990 e del DPCM 55/1992, ossia di predispone i piani delle misure di sicurezza fisica dei lavoratori e di ottemperare agli obblighi del relativo deposito e messa a disposizione dell'Autorità ispettive, previsti per legge.
    - di avere realizzato un fatturato globale d'impresa IVA esclusa, realizzato complessivamente negli ultimi tre esercizi (2011-2012-2013) pari o superiore ad Euro 96.000,00.
    - di avere realizzato un fatturato d'impresa IVA esclusa, relativo al servizio specifico oggetto del presente bando, realizzato complessivamente negli ultimi tre esercizi (2011-2012-2013) pari o superiore ad Euro 96.000,00.
    - di dispone dell'attrezzatura, del materiale e dell'equipaggiamento tecnico per eseguire l'appalto, secondo quanto disposto dal Capitolato Speciale di Appalto,così come di seguito indicato.

# 13. PER LE SOLE ASSOCIAZIONI TEMPORANEE D'IMPRESA
Sono ammesse a presentare l'offerta le associazioni temporanee d'impresa. In tal caso i documenti richiesti nei punti precedenti, devono riferirsi ad ogni impresa facente parte dell'Associazione. Oltre ai predetti documenti dovranno essere presentati i seguenti:
- Mandato conferito dalle imprese mandanti alla impresa capogruppo, risultante da scrittura privata autenticata da un Notaio.
- Procura relativa al mandato premesso, risultante da un atto pubblico per ciascuna delle imprese riunite.

L'avvenuta costituzione dell'associazione dovrà essere comprovata, pena l'esclusione, dalla suddetta documentazione, da inserire nella busta contenente gli altri documenti.

L'Amministrazione si riserva di effettuare gli accertamenti relativi alle dichiarazioni, di cui ai predetti punti, prima della stipulazione del contratto di appalto.

# 14. AVVALIMENTO DEI REQUISITI
L'impresa che intenda partecipare alla gara ha la facoltà di avvalersi, senza limiti percentuali, dei requisiti di carattere economico/finanziario o tecnico/organizzativi posseduti da un'altra impresa con la quale abbia o possa avere un rapporto definito o definibile con strumenti contrattuali o di garanzia o di altra natura. Si applica a tal fine la disciplina prevista dall'art. 49 del D.Lgs. 12 aprile 2006, n. 163. Ai fini di quanto previsto per l'applicazione del succitato articolo, il concorrente dovrà allegare la documentazione di cui comma 2 dell'art.49.

# 15. CAUZIONE PROVVISORIA E DEFINITIVA
Ai sensi dell'art. 75 del D.Lgs. 163/2006, l'offerta deve essere corredata da una garanzia pari al 2% dell'importo complessivo dell'appalto, prestata con le modalità di cui ai nn. 2 e 3 del comma i dell'art.75 del medesimo D.lgs163/2006.

La garanzia deve prevedere espressamente la rinuncia al beneficio della preventiva escussione del debitore principale, la rinuncia all'eccezione di cui all'art.1957, co.2 del C.C. e la sua operatività entro quindici giorni a semplice richiesta scritta del soggetto appaltante. Deve, altresì, avere validità per almeno 180 (centottanta) giorni dalla data di presentazione dell'offerta e contenere l'impegno del garante a rinnovare la garanzia per ulteriori 180 giorni, su richiesta della stazione appaltante, nel caso il cui al momento della sua scadenza non sua ancora intervenuta l'aggiudicazione definitiva.

La garanzia copre la mancata sottoscrizione del contratto per fatto dell'aggiudicatario e sarà svincolata automaticamente, per l'aggiudicatario, al momento della presentazione della cauzione definitiva, per gli altri non aggiudicatari sarà restituita entro 30 (trenta) giorni dall'aggiudicazione.

L'aggiudicatario sarà tenuto a costituire una cauzione definitiva a termini di legge. L'offerta è altresì corredata, a pena di esclusione, dall'impegno di un fideiussore a rilasciare la garanzia fideiussoria per l'esecuzione del contratto, di cui all'art.113 del D.Lgs. 163/2006, qualora l'offerente risultasse affidatario. In caso di raggruppamento di imprese la cauzione sarà prestata solo dall'impresa capogruppo.

# 16. MODALITÀ DI SVOLGIMENTO DELLA GARA
La gara è indetta per il giorno 25/06/2014 alle ore 9,00. Nel giorno e nell'ora fissati per la gara si procederà all'apertura dei plichi pervenuti, in seduta pubblica. Dopo l'esame della documentazione e l'ammissione delle offerte, si procederà all'apertura delle buste contenenti le offerte.

# 17. VALIDITÀ DELL'OFFERTA
Gli offerenti hanno facoltà di svincolarsi dalla propria offerta, trascorsi 180 (centottanta) giorni dalla data di aggiudicazione.

# 18. ADEMPIMENTI A CARICO DELL'AGGIUDICATARIO
L'aggiudicatario dovrà:
- Costituire le garanzie e coperture assicurative secondo quanto previsto dal bando di gara e dal capitolato di appalto;
- Firmare il contratto entro i termini fissati dal D.Lgs. 163/2006, con avvertenza che, in caso contrario, l'Amministrazione potrà procedere alla revoca dell'aggiudicazione e all'affidamento al concorrente che segue nella graduatoria.
- Dopo l'aggiudicazione provvisoria e prima della stipula del contratto, la ditta aggiudicataria è tenuta, a comprovare, a pena di decadenza il possesso dei requisiti di capacità economico-finanziaria e tecnico-organizzativa richiesti nel presente bando di gara, nonché dei requisiti di ordine generale di cui all'art. 38 del D.Lgs. 163/2006, dichiarati in sede di gara e, nel caso in cui non fornisca la prova o non confermi le dichiarazioni rese in sede di gara, verrà automaticamente esclusa.

# 19. INFORMATIVA Al SENSI DELL'ART. 13 DEL DECRETO LEGISLATIVO
Ai sensi dell'articolo 13 del decreto legislativo 30.06.2003, n. 196 "Codice in materia di protezione dei dati personali" si informa che i dati forniti dalle imprese, il cui conferimento è obbligatorio, pena l'esclusione dalla gara, saranno trattati, anche con strumenti informatici, dal Comune di Castronuovo di Sant'Andrea, titolare del trattamento, al solo fine dell'espletamento della gara di cui al presente bando ed eventuale successiva stipula ed esecuzione del contratto. In ogni momento potranno essere esercitati i diritti riconosciuti all'interessato dall'art. 7 del medesimo decreto.

La ditta aggiudicataria potrà essere nominata responsabile del trattamento dei dati personali, che alla medesima saranno eventualmente affidati per l'esecuzione del servizio oggetto del presente bando.

# 20. DISPOSIZIONI VARIE
Trascorso il termine fissato per la ricezione delle offerte non verrà riconosciuta valida offerta alcuna, anche se sostitutiva od aggiuntiva di offerta precedente.

Una stessa impresa non potrà far pervenire più di una offerta.

Non si darà corso all'apertura del plico che non risulti pervenuto entro il termine fissato per la ricezione delle offerte.

Non sono, altresì, ammesse le offerte che recano abrasioni o correzioni nell'indicazione del prezzo offerto, a meno che non vengono espressamente confermate e sottoscritte;

Il presidente di gara si riserva la facoltà insindacabile di non far luogo alla gara stessa o di prorogarne la data, dandone, comunque, comunicazione ai concorrenti, senza che gli stessi possano accampare alcuna pretesa al riguardo.

La documentazione non in regola con l'imposta di bollo sarà regolarizzata ai sensi dell'art. 16 del d.P.R. 30 dicembre 1982, n. 955 e s.m.i.;

La partecipazione alla gara, da parte delle imprese concorrenti, comporta la piena e incondizionata accettazione di tutte le disposizioni contenute nel presente bando nonché nel Capitolato Speciale di Appalto.

Le autocertificazioni, le certificazioni, i documenti, la domanda e l'offerta, nonché ogni altra richiesta dovranno essere redatte in lingua italiana o corredate di traduzione giurata.

Gli importi dichiarati, qualora espressi in altra valuta, dovranno essere convertiti e rappresentati in Euro.

La Commissione di gara, ai sensi dell'art. 71 del DPR 445/2000, ha facoltà di procedere, in fase di gara, al controllo a campione della veridicità delle dichiarazioni attestanti il possesso dei requisiti generali, con particolare riferimento all'iscrizione alla Camera di commercio.

Il capitolato speciale di appalto è parte integrante del presente Bando, anche se ad esso non materialmente allegato.

Per ogni e qualsiasi comunicazione, la stazione appaltante farà esclusivo riferimento all'indirizzo presso cui è ubicata la sede legale dell'impresa (o, nel caso dell'A.T.I., dell'impresa indicata mandataria/capogruppo) come risultante dai dati forniti in sede di gara.

# 21. ESCLUSIONI - AVVERTENZE
Resta inteso che:
- Il recapito del plico rimane ad esclusivo rischio del mittente ove per qualsiasi motivo lo stesso non giunga a destinazione in tempo utile, non ammettendosi reclamo alcuno;
- Trascorso il termine fissato non viene riconosciuta valida alcuna offerta, anche se sostitutiva od aggiuntiva di offerta precedente;
- Può essere presentata offerta solo per l'intero appalto e non sono ammesse le offerte condizionate, parziali, espresse in modo indeterminato, con riferimento ad offerta relativa ad altro appalto, o per persone da nominare;
- In caso di discordanza tra la misura percentuale indicata in cifre e quella indicata in lettere è ritenuta valida quella più vantaggiosa per l'Amministrazione;
- Si procederà all'aggiudicazione anche nel caso sia pervenuta una sola offerta;
- Non sono ammesse offerte in aumento;
- Non sono ammesse e pertanto non si darà corso all'apertura del plico, che non risulti pervenuto entro le ore 12.00 del giorno precedente non festivo a quello fissato per la gara, non sia sigillato e non sia controfirmato sui lembi di chiusura;
- Il Presidente della gara si riserva la facoltà insindacabile di non dar luogo alla gara o di prorogarne la data, dandone comunque comunicazione ai concorrenti, senza che gli stessi possano accampare pretese al riguardo;
- La documentazione, non in regola con l'imposta di bollo, sarà regolarizzata ai sensi dell'art. 16 del D.P.R. 30.12.1982, n. 955 e successive modifiche ed integrazioni;
- Verranno, altresì, escluse dalla gara quelle imprese con le quali risulti che sussistono cause di divieto, di sospensione o di decadenza, indicate nell'allegato 1 al D.Lgs. 08.08.1994, n. 490, a carico del titolare o dei legali rappresentanti o del direttore tecnico dell'impresa;
- Non è pure consentito ad una stessa impresa di presentare contemporaneamente offerte in diverse associazioni di imprese o consorzi, a pena di esclusione di tutte le diverse offerte presentate;
- Non è ugualmente consentita la contemporanea partecipazione d'imprese tra le quali sussistono situazioni di collegamento o controllo, oppure con identici rappresentanti o amministratori, a pena di esclusione di tutte le diverse offerte presentate;
- Sono vietate le associazioni in partecipazione, le associazioni temporanee e i consorzi concomitanti o successivi all'aggiudicazione della gara;
- L'Amministrazione si riserva di effettuare le ricognizioni, di cui al D.Lgs. 08.08.1994, n. 490 e di cui all'art. 43 D.P.R. 28.12.2000, n. 445.

Si applicano le norme di cui all'art.46 del D.Lgs.n.163/2006.

# 22. STIPULA E DURATA DEL CONTRATTO
L'amministrazione si riserva la facoltà di interpellare il secondo in graduatoria nell'ipotesi in cui il concorrente dichiarato aggiudicatario in via provvisoria non comprovi compiutamente la documentazione oggetto di autocertificazione in sede di gara, si ribadisce che, fatta, salva la denuncia all'autorità giudiziaria, la mancanza di veridicità di un solo requisito comporta esclusione dalla gara. La facoltà di interpello del secondo classificato può essere esercitata dall'Ufficio anche nella ipotesi in cui il primo classificato rinunzi all'aggiudicazione.

Tutte le eventuali controversie derivanti dal contratto saranno differite alla competente sede giurisdizionale, con esclusione dell'eventuale competenza arbitrale.

Il contratto ha durata dal 03 Giugno 2014 al 02 Giugno 2016.

# 23. FINANZIAMENTO
Il servizio sarà finanziato con fondi di Bilancio Comunale.

# 24. RESPONSABILE DELLA PROCEDURA AMMINISTRATIVA
Ai sensi dell'art. 4 della legge 241/90, e successive modifiche ed integrazioni, responsabile del procedimento relativamente alle fasi di affidamento ed esecuzione della prestazione, è il Geom.Lopez Claudio, Responsabile del Servizio. Ai sensi del D.P.R. n. 207/2010, Direttore dell'Esecuzione della prestazione è il Responsabile del Procedimento.

# 25. PENALITÀ
Sono stabilite dal capitolato speciale d'appalto.

# 26. PAGAMENTI
L'importo da corrispondere all'impresa per il servizio eseguito sarà pagato entro il termine di 30 giorni dalla presentazione di apposita fattura, debitamente assoggettata ad IVA e liquidata nei modi di legge.

# 27.PREZZO
Il prezzo di riferimento sarà quello offerto in sede di gara e aggiudicato dall'Ente. Il prezzo è onnicomprensivo e chiuso, intendendosi compensati gli oneri relativi al servizio, così come specificato dal capitolato speciale d'appalto. Il ribasso percentuale rimarrà fisso ed invariato per l'intera durata del contratto.

# 28. SPESE DEL CONTRATTO
Tutte le spese d'asta e di contratto, nessuna esclusa o accentuata, sono a carico dell'appaltatore, così pure le spese per il pagamento e l'onere di ogni imposta connessa e conseguente all'appalto, con esclusione del diritto di rivalsa nei confronti del Comune.

# 29. PUBBLICAZIONE DEL BANDO
Il presente bando sarà, pubblicato all'albo Pretorio Ori line del Comune di Castronuovo di Sant'Andrea(www.comune.castronuovo.pz.it) e sul sito della Regione Basilicata, www.basilicatanet.it;

# 30. VARIE
Per tutto quanto non previsto nel presente Bando si rinvia al Decreto Legislativo 163/06 e s.m.i. nonché al capitolato - che viene allegato al presente bando. È esclusa la competenza arbitrale.

La partecipazione alla gara da parte delle imprese concorrenti comporterà la piena ed incondizionata accettazione di tutte le disposizioni contenute nelle presenti norme, nonché nel Capitolato Speciale d'Appalto.