# OGGETTO DELL'APPALTO
SERVIZIO DI RACCOLTA DIFFERENZIATA DEI RIFIUTI CON SISTEMA PORTA A PORTA, SPAZZAMENTO, TRASPORTO E CONFERIMENTO DEI RIFIUTI URBANI – CIMITERIALI - SERVIZIO-DISINFESTAZIONE- DERATTIZZAZIONE E SERVIZI ACCESSORI NEL TERRITORIO DEL COMUNE DI TRAMUTOLA E CONFERIMENTO IN DISCARICA.

# PROCEDURA E CRITERIO DI AGGIUDICAZIONE
Procedura aperta di cui all'art. 60 del D.Lgs n. 50/2016 e s.m.i. e aggiudicazione con il criterio dell'offerta economicamente più vantaggiosa individuata sulla base del miglior rapporto qualità/prezzo, ai sensi dell'art. 95 comma 3 del D. Lgs n. 50/2016.

# Descrizione del servizio
Servizio di raccolta differenziata dei rifiuti con sistema porta a porta, spazzamento, trasporto e conferimento dei rifiuti urbani e cimiteriali, servizio disinfestazione e derattizzazione, gestione centro raccolta comunale e servizi accessori nel territorio del Comune di Tramutola e conferimento in discarica.

# DURATA DELL'APPALTO
L'appalto ha durata di 3 (tre) anni decorrenti dalla data di effettivo inizio del servizio.

È fatta, altresì, salva la facoltà dell'Amministrazione di disporre la ripetizione dei servizi sino ad un massimo di complessivi anni 3 (tre), nel rispetto della disciplina dettata dall'art. 63, comma 5, del D.Lgs n. 50/2016 e s.m.i.. È altresì prevista la facoltà di un ulteriore proroga di sei mesi per l'espletamento della nuova gara.La stazione appaltante esercita tali facoltà comunicandolo all'appaltatore mediante posta elettronica certificata almeno 60 gg prima della scadenza del contratto originario.

Ai fini dell'art. 35, comma 4 del Codice, il valore massimo stimato dell'appalto, è pari a € 1.933.802,10 di cui € 1.911.052,21 per il servizio, soggetti a ribasso, ed € 22.750,00 per oneri di sicurezza, non soggetti a ribasso. 

# DIPONIBILITÀ DEGLI ATTI
Il disciplinare di gara contenente le norme integrative del presente bando, relative alle modalità di partecipazione alla gara, di compilazione e presentazione dell'offerta, i documenti da presentare a corredo della stessa e le procedure di aggiudicazione, nonché il capitolato speciale di appalto e i relativi allegato sono disponibili presso l'Ufficio Tecnico del Comune di Tramutola. È possibile scaricare la suddetta documentazione dal sito ufficiale di questo Ente all'indirizzo www.comune.tramutola.pz.it;

# SOGGETTI AMMESSI ALL'APERTURA DELLE OFFERTE
Chiunque può assistere alle operazioni pubbliche di gara. Saranno ammessi a partecipare attivamente ovvero a fare osservazioni:
- I legali rappresentanti o i direttori tecnici del concorrente;
- I procuratori generali o procuratori speciali del concorrente (muniti di procura notarile);
- I dipendenti del concorrente delegati a tale scopo (delega autocertificata nei termini di legge e, quindi, con allegata copia fotostatica del documento di identità del delegante), muniti di documento di identità in corso di validità. 

# CAPACITÀ TECNICA
Iscrizione al registro della C.C.I.A.A. (o registro commerciale equipollente per imprese con sede in altri Stati CE, che ai sensi della direttiva 92/50 CEE) per le attività economiche di cui alla classificazione ATECO E 38 oggetto della gara. Di essere in possesso, se si tratta di concorrente di altro Stato membro non residente in Italia, del certificato di iscrizione, secondo le modalità vigenti nello Stato di residenza, in uno dei registri professionali o commerciali di cui all'allegato XVI del D.Lgs n. 5072016 e analogamente attestazione concernente le necessarie autorizzazioni rilasciate dal proprio Paese d'origine, ad eseguire servizi identici a quelli in appalto(solo in caso di concorrente stabilito in altri Stati dell'Unione Europea).

Essere in possesso di idonea certificazione attestante l'iscrizione all'Albo gestori Ambientali, di cui all'art. 212 del D.Lgs n. 152/2006, ai sensi del D.M.A. 28 aprile 1998, n. 406 e D.Lgs 205/2010, almeno per le seguenti categorie e classi: (si precisa che detto requisito non può essere oggetto di avvalimento ai sensi dell'art. 89 comma 10 del D.Lgs 50/2016 e s.m.i.)
- Categoria 1: raccolta e trasporto di rifiuti urbani e assimilati, raccolta differenziata di rifiuti urbani, raccolta multi materiale - Classe "F" (raccolta e trasporto rifiuti urbani e assimilati in Comune con numero di abitanti inferiore a 5.000 abitanti) comprese le attività gestione centri di raccolta;
- Categoria 4: raccolta e trasporto di rifiuti speciali non pericolosi prodotti da terzi - Classe "F" (o superiore): quantità annue complessivamente trattate inferiore a 3.000 tonnellate;
- Categoria 5: raccolta e trasporto di rifiuti pericolosi-Classe "F": quantità annue complessivamente trattate inferiore a 3.000 tonnellate;

Elenco dei servizi analoghi/identici prestati negli ultimi tre esercizi finanziari (2016-2017-2018) con l'indicazione degli importi, delle date e dei destinatari, pubblici o privati, dei servizi stessi; se trattasi di servizi prestati a favore di Amministrazioni o Enti Pubblici, esse sono provate da certificati rilasciati e vistati dalle Amministrazioni o dagli Enti medesimi;

Aver svolto regolarmente il servizio per almeno 12 mesi, in un comune inferiore a 5.000 abitanti con il sistema di raccolta differenziata "porta a porta"; i dodici mesi devono essere consecutivi anche non necessariamente per un singolo anno solare.

Aver provveduto ad effettuare nei 12 mesi ad un minimo di raccolta differenziata almeno pari o superiore al 60%, percentuale calcolata dall' Ente in funzione dell'attuale smaltimento dell'indifferenziata del Comune e riportato sul sistema ORSO (riferimento anno 2017);

essere in possesso della certificazione del sistema di Qualità Aziendale, conforme alle norme europee della serie UNI EN ISO 9001:2008 rilasciata da organismi di certificazione accreditati (si precisa che detto requisito non può essere oggetto di avvalimento);

Essere in possesso della Certificazione del sistema di gestione Ambientale, conforme alle norme europee della serie UNI EN ISO 14001:2004 per l'espletamento dei serviz a oggetto della gara rilasciata da organismi di certificazione accreditati (si precisa che detto requisito non può essere oggetto di avvalimento);

# CAPACITÀ ECONOMICA E FINANZIARIA
Dichiarazione di almeno due istituti bancari o intermediari autorizzati ai sensi del decreto legislativo n. 385 del 1993, che hanno rapporti diretti con l'operatore economico che utilizza la referenza, con l'indicazione della qualità dei rapporti in atto con lo stesso operatore economico (quali la correttezza e la puntualità nell'adempimento degli impegni assunti con la banca, l'assenza di situazioni passive pregiudizievoli con il soggetto referente);

fatturato globale d'impresa riferito agli ultimi tre esercizi finanziari (2016-2017-2018), pari almeno a € 2.000.000,00 i.v.a. esclusa. Per le Imprese che abbiano iniziato l'attività da meno di tre anni, i requisiti di fatturato devono essere rapportati al periodo di attività secondo la seguente formula: (fatturato richiesto/3) x anni di attività;

fatturato specifico per servizi di igiene urbana della tipologia di cui alla presente procedura riferito agli ultimi tre esercizi (2016-2017-2018), pari ad almeno € 900.000,00 i.v.a. esclusa. Per le Imprese che abbiano iniziato l'attività da meno di tre anni, i requisiti di fatturato devono essere rapportati al periodo di attività secondo la seguente formula: (fatturato richiesto/3) x anni di attività;

# MODALITA DI VERIFICA DEI REQUISITI DI PARTECIPAZIONE
La verifica del possesso dei requisiti di carattere generale, tecnico-organizzativo ed economico finanziario avviene, ai sensi dell'articolo 81 comma 2 del D.Lgs n. 50/2016, attraverso l'utilizzo del sistema AVCPASS, reso disponibile dall'A.N.A.C. e pertanto, tutti i soggetti interessati a partecipare alla procedura devono obbligatoriamente registrasi al sistema AVCPASS accedendo all'apposito link sul portale dell'Autorità (servizi ad accesso riservato -AVCPASS operatore economico) secondo le istruzioni ivi contenute, nonché acquisire il " PASSOE" da produrre in sede di partecipazione alla gara. Sarà cura dei partecipanti alla gara inserire nel sistema AVCPASS i documenti relativi alla dimostrazione del possesso dei requisiti di capacità economico finanziaria e tecnica che sono nella loro esclusiva disponibilità.

# TERMINI DI VALIDITÀ DELL'OFFERTA
La validità dell'offerta è stabilita in 180 giorni dalla data di presentazione.

# CRITERIO DI AGGIUDICAZIONE
Procedura aperta ai sensi dell'art. 60 del d.lgs 502016, con aggiudicazione con il criterio dell'offerta economicamente più vantaggiosa individuata sulla base del miglior rapporto qualità/prezzo, ai sensi dell'art. 95 c.3 del D.Lgs n. 50/2016, valutabile in base ai seguenti elementi:
- Offerta Economica - Punteggio massimo 20
- Offerta tecnica - Punteggio massimo 80

# ALTRE INFORMAZIONI
Al fine di promuovere la stabilità occupazionale nel rispetto dei principi dell'Unione Europea, e fermo restando la necessaria armonizzazione con l'organizzazione dell'operatore economico subentrante e con le esigenze tecnico-organizzative e di manodopera previste nel nuovo contratto, l'aggiudicatario del contratto di appalto è tenuto ad assorbire prioritariamente nel proprio organico il personale già operante alle dipendenze dell'aggiudicatario uscente, come previsto dall'art. 50 del Codice, garantendo l'applicazione dei CCNL di settore, di cui all'art. 51 del D.Lgs 15 giugno 2015, n. 81(art. 6 CCNL Igiene Urbana).

# PROCEDURE DI RICORSO
Organismo responsabile delle procedure di ricorso: Tribunale Amministrativo Regionale di Basilicata. Presentazione del ricorso: termine di 30 giorni dalla data di pubblicazione del bando o dalla comunicazione esito di gara per il ricorso al TAR Basilicata o 120 giorni dalla comunicazione esito di gara per il ricorso straordinario al Presidente della Repubblica. 

# PUBBLICAZIONE
Il presente bando viene pubblicato sul sito: www.comune.tramutola.pz.it- sulla G.U.U.E- sulla G.U.R.I. e per estratto su due dei principali quotidiani a diffusione nazionale e su due a maggiore diffusione locale.
