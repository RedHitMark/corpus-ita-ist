# OGGETTO
Gara europea a procedura aperta telematica per la conclusione di un accordo quadro per l'affidamento del servizio di raccolta, trasporto e smaltimento dei rifiuti ospedalieri (CPV: 90524400-0) per le Aziende del Servizio Sanitario della Regione Basilicata.

L'accordo quadro ha una durata di diciotto (18) mesi dalla data della stipula con riserva di rinnovo per ulteriori sei (6) mesi, durante tale periodo di vigenza, le Aziende del Servizio Sanitario regionale possono stipulare singoli contratti attuativi di durata non superiore a 60 (sessanta) mesi decorrenti dalla data di effettivo inizio del servizio.

# PROCEDURA
La gara è aggiudicata con il criterio dell'offerta economicamente più vantaggiosa

# LE FONTI
L'analisi delle esperienza delle diverse realtà nazionali permette di intravedere alcune linee di tendenza che l'istituto dell'accreditamento sta assumendo nel mondo della sanità.

Per quanto riguarda il ruolo, l'accreditamento appare sempre più uno strumento di regolazione dell'accesso al mercato sanitario, obbligatorio e governato quindi dagli enti responsabili del finanziamento del sistema sanità.

Anche sui contenuti dell'accreditamento sembrano profilarsi alcune linee di tendenza comuni.

Innanzitutto appare chiaro che la qualità non viene più vista come uno degli elementi di valutazione dei sistemi di accreditamento, ma rappresenta l'impalcatura costitutiva del sistema stesso.

È oramai evidente la centratura dei sistemi di accreditamento più evoluti (USA e Canada) su quelli che possiamo definire i caposaldi della Qualità Totale:
- focalizzazione sul cliente/cittadino,
- orientamento ai processi (organizzativi e/o assistenziali),
- sviluppo del Total Quality Managment,
- attivazione dei processi di Continuus Quality Improvement.

Il presente Manuale di Accreditamento attinge dalle forme assunte dai modelli di accreditamento internazionale quali quelle del Canada, Canadian Council on Health Services Accreditation, e degli Stati Uniti, Joint Commission on Accreditation of Healthcare Organizations.

Il manuale recepisce inoltre l'approccio del modello per l'eccellenza della "European Foundation for Quality Management" (EFQM) traendone alcuni concetti ritenuti fondamentali per la sua costruzione; per esempio: attenzione al cliente, orientamento ai risultati, gestione per processi, leadership, partnership, apprendimento continuo e innovazione.

# I PRINCIPI FONDANTI
Gli elementi sui quali è fondato il manuale di accreditamento sono: 
- l'approccio sistemico del modello; 
- l'identificazione del processo come itinerario da percorrere nel sistema di erogazione delle prestazioni; 
- l'attenzione agli aspetti di integrazione sia professionale sia di sistema di erogazione delle prestazioni; 
- la tensione del modello verso l'identificazione nei processi degli esiti; 
- l'adozione delle modalità del miglioramento continuo della qualità. 

Il perché di un modello sistemico non deve passare come scontato, nella quotidianità la tendenza ad operare per settori è ancora presente. Sicuramente è una difesa messa in atto per far fronte ad un sistema che aumentando in complessità diversifica le sue richieste. Rinforzare e riproporre il concetto di sistema, convogliare nella coerenza dell'adozione di questo concetto ogni strumento di lavoro e dunque anche un manuale di accreditamento, contribuisce al consolidamento dello stesso.

Pensare al processo come itinerario significa stabilire una logica con la quale attraversare un sistema che nello specifico è quello di erogazione delle prestazioni sanitarie. Il processo inteso come organizzazione di risorse umane, risorse tecnologiche, strumenti e metodi utilizzati per compiere azioni logiche e sequenziali diventa: 
- volano dell'integrazione professionale e del sistema 
- filo conduttore che punta all'identificazione degli esiti. 

L'approccio che si configura determina una forte e concreta spinta all'integrazione dei protagonisti del sistema, in quanto la finalità comune e condivisa negli obiettivi del processo fortifica i legami fra gli operatori. 

Il tema degli esiti clinici è delicato, il percorso è stato intrapreso ed anche se i tempi si prospettano lunghi fin da ora è indispensabile comprendere questi aspetti ogni volta che si ragiona in termini di erogazione delle prestazioni sanitarie. 

Le modalità del miglioramento continuo della qualità non potevano certamente essere escluse dall'elenco dei principi fondanti; superato il periodo in cui era sufficiente assicurare la qualità ora è imprescindibile il concetto del miglioramento continuo come garanzia di efficienza e di efficacia del sistema. Un sistema che non impara dai propri errori, che non rivede se stesso in funzione della contemporaneità in cui si trova difficilmente fornirà risposte adeguate. 

# LA STRUTTURA DEL MANUALE 
Il ciclo di Deming, come noto, è una metodologia che guida il processo di miglioramento continuativo e che si realizza attraverso un'azione ciclica basata sulla reiterazione sequenziale delle quattro fasi che costituiscono la cosiddetta ruota di Deming: 
- PLAN - pianificare, preparare a fondo; 
- DO - fare ciò che si è deciso nella prima fase; 
- CHECK - verificare i risultati, confrontandoli con ciò che si è pianificato; 
- ACT - decidere di mantenere o correggere.

# DIRITTI DEL PAZIENTE 
La macroarea " Diritti del paziente" contiene elementi quali: carta dei servizi, accesso, informazione, consenso, reclamo, privacy, comfort, ascolto. 

# SISTEMI DI SUPPORTO 
La macroarea "Sistemi di supporto" contiene elementi quali: leadership, partnership, risorse umane, risorse tecnologiche, sistema informativo, formazione e aggiornamento, miglioramento della qualità. 

# PERCORSI ASSISTENZIALI 
La macroarea " Percorsi assistenziali" contiene fasi quali: accesso, trattamento, dimissione e follow up; ogni fase del percorso è divisa in elementi. 

# L'AGGREGAZIONE DEI REQUISITI 
Il presente Manuale si rivolge a strutture, pubbliche e private, per la tipologia: ambulatoriale e di ricovero e cura (ospedale). Ogni tipologia di struttura deve rappresentare se stessa aggregando: 
- macroarea Diritti del paziente 
- macroarea Servizi di supporto 
- macroarea Percorsi assistenziale (in parte o per intero)

# LA VALUTAZIONE 
Il sistema di accreditamento prevede 2 livelli: 
- Accreditamento di 1° livello (necessario per poter accedere agli accordi contrattuali) 
- Accreditamento di 2° livello 

Il passaggio da un livello al successivo avviene attraverso l'estensione della numerosità dei requisiti posseduti così come descritto nello "Schema possesso requisiti", di seguito presentato. 

Per raggiungere il 1° livello di accreditamento sono stati identificati i requisiti che focalizzano l'attenzione sul sistema di garanzie per il paziente (carta dei servizi, consenso, privacy, sicurezza, ecc.) e sulla qualità della performance clinico-terapeutica erogata al paziente.

# TABELLE
La Carta dei Servizi comprende la parte relativa a prestazioni offerte e modalità erogative, agli impegni assunti nei confronti dei pazienti e dei cittadini e standard per la qualità.

È stata redatta con l'apporto di categorie professionali e delle associazioni di tutela e di volontariato rappresentative della collettività e dell'utenza.

È stata diffusa la Carta dei Servizi. Sono stati resi disponibili materiali informativi per i pazienti e per i cittadini.

Vengono monitorati periodicamente le modalità di erogazione del prodotto, gli impegni assunti e gli standard definiti anche con l'apporto delle associazioni di tutela dei cittadini, dei malati, del volontariato.

Viene effettuata una revisione periodica della Carta dei Servizi anche con l'apporto delle associazioni di tutela dei cittadini, dei malati, del volontariato.

È predisposto un atto di indirizzo per regolamentare le modalità di accesso alla struttura ed ai relativi servizi sanitari e amministrativi, che garantisca:
- trasparenza e aggiornamento sistematico delle liste di attesa;
- informazioni tempestive e trasparenti sulle prenotazioni delle prestazioni sanitarie.

Sono state applicate le procedure che regolamentano l'accesso alla struttura ed ai relativi servizi sanitari e amministrativi.

È valutata l'applicazione della procedura come pianificato.

Sono predisposte azioni di miglioramento riguardo alle modalità di accesso alla struttura ed ai relativi servizi sanitari e amministrativi.

Sono predisposti strumenti idonei a garantire:
- le informazioni da fornire agli utenti/pazienti e ai suoi familiari sulla logistica, sull'organizzazione, sugli aspetti clinici, sulla donazione di organi e tessuti, sulle precauzioni da adottare per la prevenzione delle infezioni correlate all'assistenza, sulla tutela nella partecipazione a ricerche cliniche, sui diritti e le responsabilità, per l'ascolto l'educazione e il coinvolgimento dei pazienti al processo di cura
- la comunicazione esterna formulata anche sulla base delle indicazioni che derivano dalle segnalazioni e dai reclami dei cittadini
- l'appropriata modalità di comunicazione con parenti e caregiver e paziente

Sono state applicate le procedure definite nella pianificazione.

È verificato che gli utenti ottengono le informazioni così come pianificato ed è effettuata una valutazione dell'efficacia dei processi di coinvolgimento e partecipazione dei pazienti e caregiver.

Sono predisposte azioni di miglioramento riguardo alle modalità di informazione all'utenza/ pazienti e caregiver

È predisposto un documento formale per l'acquisizione del consenso informato all'atto sanitario e l'informazione partecipata del paziente.

Vengono applicate le procedure per l'acquisizione del consenso informato all'atto sanitario.

Sono valutate le modalità di acquisizione del consenso informato come pianificato.

Sono predisposte azioni di miglioramento sulle modalità di acquisizione del consenso informato.

Esiste un atto di indirizzo relativo alla modalità di prevenzione, raccolta, tracciabilità e gestione dei reclami/ disservizi predisposto sulla base di una attività di analisi dei principali processi per l'individuazione delle fasi nelle quali è possibile che si verifichino disservizi.

Sono applicate le procedure predisposte per la raccolta e la gestione dei reclami

È valutato il risultato della applicazione della procedura relativa alla raccolta e gestione dei reclami e delle azioni di miglioramento implementate

Vengono predisposti interventi migliorativi sulla base delle segnalazioni e dei reclami pervenuti e delle criticità riscontrate

È predisposto un atto di indirizzo relativo alle modalità di raccolta di suggerimenti e di valutazione della soddisfazione e dell'esperienza dell'utenza, che contenga modalità e strumenti per l'ascolto attivo dei pazienti

Vengono predisposte azioni migliorative sulla base dei risultati delle indagini di customer satisfaction e delle criticità riscontrate. Le misure di miglioramento sono diffuse sul sito web aziendale

C'è evidenza che il piano è stato condiviso con i responsabili delle articolazioni organizzative e diffuso a tutto il personale ed effettuata una valutazione dell'efficacia del sistema di comunicazione interna alla struttura. C'è evidenza di un programma di monitoraggio dell'idoneità della struttura che fornisca i dati relativi a incidenti, infortuni e altri eventi a supporto della pianificazione dei rischi

È verificato che quanto è stato pianificato è stato realizzato, ovvero è presente un'attività documentabile di rivalutazione dell'organizzazione, delle responsabilità e del sistema di delega da effettuare periodicamente ed in presenza di un cambiamento significativo nell'organizzazione e nell'erogazione dei servizi della struttura

È applicata la procedura di affiancamento del personale neo assunto/neo inserito. Nella procedura, è definito un piano di accoglienza e affiancamento/addestramento per il nuovo personale neoassunto/trasferito, compreso il personale volontario. È formalizzato e messo in atto il processo per la valutazione dell'idoneità al ruolo dei neoassunti. È adottato e messo in atto un piano di formazione strutturato sul rischio clinico ed occupazionale verso i neoassunti, entro il primo anno.

Esiste il piano di formazione in riferimento ai bisogni formativi e agli obiettivi strategici, innovativi e specifici aziendali con particolare riguardo al miglioramento della qualità in aree specifiche, al counselling e alla relazione tra professionisti sanitari, pazienti e loro familiari. Devono essere previste tematiche, per il personale a contatto con il pubblico, sulla comunicazione, negoziazione e tecniche strutturate di gestione dei conflitti. Esiste il piano di formazione per la sicurezza della struttura e dell'ambiente di lavoro. È individuato un responsabile della formazione.

Sono presenti report di verifica tra quanto programmato e realizzato. Sono valutati i programmi di formazione continua, aggiornamento e addestramento. È valutata la valutazione della soddisfazione da parte del personale. Sono verificati i requisiti previsti per l'accreditamento dalla normativa vigente della funzione di provider.

È utilizzata la scheda di richiesta manutenzione straordinaria del patrimonio immobiliare, degli impianti, delle attrezzature e gestione dei beni da dismettere. Vi è la presenza formalizzata e messa in atto di procedure per la valutazione delle tecnologie ai fini della selezione acquisizione e allocazione. Vi è il coinvolgimento del personale nel processo di adozione delle innovazioni tecnico-professionali e organizzative.

È presente il documento di pianificazione dei flussi informativi in riferimento a:
- compiti, funzioni e responsabilità
- obiettivi, dati e informazioni relative alla performance, agli esiti e ai programmi di miglioramento della qualità e sicurezza del paziente

Tale documento consente la tracciatura dei dati sanitari e fornisce il supporto alle attività di pianificazione e controllo e che tiene conto anche del debito informativo verso il ministero

Esiste un atto di indirizzo condiviso per definire tempi e modalità di accesso in relazione alle diverse situazioni cliniche (controindicazioni, priorità, ecc...), alla tracciabilità della presa in carico e al coinvolgimento e alla informazione della committenza, ivi compreso MMG e PLS

È valutato il grado di aderenza a protocolli e linee guida. Viene effettuata la verifica periodica del catalogo delle prestazioni e della qualità delle prestazioni erogate con ritorno anche agli operatori ivi compresa la valutazione del percorso da parte dei pazienti

Esistono protocolli condivisi tra operatori (oncologi, chirurghi, radioterapisti, terapisti del dolore, ecc...) almeno per le patologie più frequenti con attribuzione della responsabilità della presa in carico e la definizione del coordinamento del caso fino al follow up ivi compreso il trasferimento delle informazioni tra operatori

Sono attuate procedure e/o linee guida diagnostico/terapeutiche nelle diverse fasi del percorso assistenziale intra ed extra ospedaliero

Sono registrati i consensi informati per gli interventi specifici

Esiste una pianificazione della dimissione del paziente che coinvolga il medico di medicina generale e le strutture interessate nella presa in carico del paziente, anche in fase terminale

È valutata periodicamente l'aderenza al protocollo di assistenza del paziente in emergenza cerebrovascolare tramite anche audit clinici. Sono diffusi i risultati degli audit agli operatori. Il percorso è valutato anche con la valutazione delle indagini di soddisfazione dei pazienti e familiari.

Sono formalizzate procedure per la presa in carico dei pazienti con diagnosi di stroke che stabiliscano responsabilità della presa in carico, tracciabilità delle responsabilità modalità di trasferimento delle informazioni, trasferimenti di setting assistenziali compreso procedure per la condivisione della documentazione clinica

È valutato il rispetto dei tempi e modalità di applicazione delle procedure tramite audit. Sono diffusi agli operatori interessati i report degli audit. Il percorso di cura è valutato anche con la valutazione delle indagini di soddisfazione dei pazienti e familiari

Sono implementate azioni di miglioramento organizzativo per correggere l'applicazione parziale e/o non conforme alle procedure pianificate
