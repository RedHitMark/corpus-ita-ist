# Premessa
Il presente Disciplinare serve a affidare - usando un bando pubblico - il Servizio di pulizia della città, di raccolta, trasporto e smaltimento dei rifiuti solidi cittadini con modalità differenziata prelevando i rifiuti porta a porta nei Comuni di:
- Acquaviva D'Isernia
- Filignano 
- Forli Del Sannio
- Montenero Valcocchiara
- Pizzone
- Rionero Sannitico

# Oggetto
Affidamento del Servizio di pulizia cittadina, raccolta, trasporto e smaltimento dei Rifiuti Cittadini con modalità differenziata andando porta a porta nel Comune di:
- Acquaviva D'Isernia
- Filignano 
- Forli Del Sannio
- Montenero Valcocchiara
- Pizzone
- Rionero Sannitico

Raccolta differenziata per tutti i negozi alimentari e ristoranti presenti sul territorio comunale;

Gestione della raccolta differenziata in alcuni punti delle strade individuati in dettaglio, con contenitori adeguati, che stiano nella città in armonia col contesto cittadino e ambientale, senza dare fastidio al traffico ordinario;

Raccolta "dedicata" di rifiuti cittadini e simili a quelli cittadini per almeno questi tipi di rifiuti: RAEE (Rifiuti di apparecchiature elettriche ed elettroniche), ingombranti, pile, farmaci, verde, oli vegetali consumati, inerti, abiti usati e trasporto ad impianti autorizzati;

Raccolta dei rifiuti abbandonati nelle aree pubbliche o usate dalle persone, in tutto il territorio comunale;

Raccolta dei rifiuti cimiteriali nei cimiteri della città in Area "D"

Trasporto e inizio del recupero dei tipi di rifiuti raccolti, portandoli in impianti debitamente autorizzati;

Servizio di lavaggio, disinfezione e profumazione dei contenitori che stanno su suolo cittadino pubblico per rifiuti di tutte le tipologie;

distribuzione di sacchi, secchi di plastica e contenitori ed altro materiale (volantini materiali di raccolta), per la raccolta consegnati dall'amministrazione durante la prima fase del progetto;

# Durata dell'appalto
La durata dell'appalto è di 36 (trentasei) mesi che si contano dall'inizio del servizio. L'Amministrazione può chiedere di anticipare il servizio se se ne danno i motivi (in base all'art. 32 comma 13 del D. Lgs. 50/2016).

# Importo presunto a base di gara
I mezzi e le attrezzature che trovate in elenco dopo saranno dati a chi vince il bando in affitto temporaneo dopo che la società firmerà un contratto chiamato 'comodato d'uso'. Nel contratto sarà scritto in che modo funziona questo affitto;  in breve la società che vince il bando deve pagare le spese di gestione (bolli e assicurazioni) e di manutenzione (ordinaria e straordinaria)

# Requisiti di idoneità professionale
é necessario provvedere a essere iscritti, per le attività che fanno parte del contratto, nel registro delle imprese presso la Camera di Commercio, Industria, Agricoltura e Artigianato della Provincia in cui si trova l'impresa. Se invece chi partecipa al Bando è una società che si trova in altro Stato membro dell'Unione Europea non residente in Italia, deve essere iscritta nel corrispondente registro dello Stato di residenza (questo in base all'art. 83, comma 3, del D. Lgs. 50/2016).

Se partecipano al bando imprese che sono parte di Raggruppamenti Temporanei di Imprese, Consorzi ordinari, GEIE, aggregazioni tra le imprese aderenti al contratto di rete, allora i criteri di cui abbiamo parlato nei punti 8.1) e 8.2), dovranno essere posseduti da ogni impresa componente, e se ciò non avviene la domanda non è valida. Nel caso di soggetti descritti dall'art. 45, comma 2, lettere b) e c), del D. Lgs. 50/2016, i criteri dovranno essere posseduti dal Consorzio e dal Consorziato incaricato di eseguire i servizi, altrimenti la domanda non è valida.

# Requisiti di capacità economica e finanziaria
almeno due dichiarazioni della banca che dimostrano la capacità economica e finanziaria di chi presenta domanda rispetto a solidità finanziaria e capacità di poter affrontare gli impegni che derivano dal contratto;

Guadagno in un anno (fatturato minimo annuo) negli ultimi 3 anni di valore uguale o superiore al valore di questo bando (in base all'art. 83, comma 4, lett. a), del D. Lgs. 50/2016) per poter valutare la capacità economica e finanziaria dell'operatore economico che partecipa al bando;

il criterio descritto nel paragrafo che precede dovrà essere posseduto per almeno il 60% dall'impresa capogruppo e per almeno il 20% dalle imprese mandanti, ma chi partecipa al bando lo dovrà possedere per il 100% nel suo complesso

il criterio descritto nel punto che precede deve essere posseduto dal concorrente per il 100%, inoltre l'impresa mandataria capogruppo deve possedere almeno una referenza bancaria. Il periodo di attività che viene valutato presentando documenti per controllare che ci siano i criteri di capacità economica e finanziaria che abbiamo descritto nel punto che precede (cioè fatturato minimo in un anno prodotto negli ultimi tre anni), corrisponde agli anni 2013, 2014 e 2015 se è già stato depositato, invece corrisponde agli anni 2012, 2013, 2014 se il 2015 non è stato ancora depositato.

# Requisiti di capacità tecnica e professionale
Chi partecipa al bando deve stare facendo da più di un anno il servizio di raccolta differenziata porta a porta in almeno due comuni con popolazione residente in ogni comune di almeno 2000 abitanti o più.  Il periodo di attività che verrà controllato con documenti per vedere se si possiede il criterio descritto nel punto 8.4.2 si riferisce all'anno precedente l'anno in cui viene pubblicato questo bando. 

Il criterio descritto ora deve essere posseduto per due comuni che hanno ognuno almeno 2.000 abitanti o più, ma non è valido se solo uno dei due comuni ha più di 2.000 abitanti.

Altro criterio è che la società deve avere ottenuto almeno il 60% di media in un anno per i servizi di raccolta differenziata porta  a porta in almeno due comuni e questo criterio della media di un anno si deve riferire a un anno che è compreso nel triennio che precedente l'anno di pubblicazione del bando (quindi triennio 2013-2015). Non è necessario che i due comuni in cui vale questo criterio siano gli stessi di quelli descritti nel punto 8.4.2. La media annua da considerare riguarda un anno solare che precede la data di pubblicazione del bando, ossia un anno solare tra il 2014 - 2015 e 2016. La soglia del 60% è riferita al risultato medio conseguito per ogni anno del periodo di riferimento considerato e non come media dei risultati ottenuti nel triennio.

I criteri di capacità tecnica e professionale descritti  al punto 8.4.1 (iscrizione all'Albo Nazionale Gestori Ambientali, in base all'art. 212 del D. Lgs. 152/2006 per le categorie e classi che lì dentro sono indicate) sono criteri "soggettivi" necessari per assicurare la corretta realizzazione del servizio e titolo autorizzatorio al suo esercizio (in base al D. Lgs. 152/2006) e quindi non possono essere sostituiti da altri, né si può ricorrere all'avvalimento;

I criteri di capacità tecnica e professionale descritti ai punti 8.4.2 e 8.4.3 non si possono dividere in proporzione alle quote di partecipazione nell'RTI e/o nella rete di imprese: infatti si può usare il principio di corrispondenza tra quote di partecipazione al raggruppamento e quote di qualificazione ed esecuzione.

Ogni impresa che partecipa al bando e che esegue il servizio deve possedere i criteri descritti ai punti 8.4.2 e 8.4.3 per almeno un comune. Chi concorre dovrà possedere i criteri per il 100%.

i criteri economico - finanziari e tecnico - organizzativi perché un consorzio di imprese partecipi alla gara sono sommati considerando soltanto i soci consorziati che eseguono il servizio. Al momento in cui si fa l'offerta va detto quale impresa del consorzio fa il/i servizio/i o parti di esso e in che percentuale ogni impresa svolge un certo servizio;

Una Certificazione del sistema di qualità riferito all'oggetto del bando che rispetti le norme europee della serie UNI EN ISO 9000 e la normativa nazionale. Il certificato deve essere rilasciato da soggetti accreditati in base alle norme europee della serie UNI CEI EN 45000 e della serie UNI CEI EN ISO/IEC. 17000. Il criterio dovrà essere dichiarato e dimostrato producendo una copia del certificato autenticata (in base all'art. 18 del D.P.R. 445/2000);

Una Certificazione di sistema di gestione ambientale per l'oggetto della procedura che rispetta le norme europee della serie UNI EN ISO 14000 e la normativa nazionale valida. Il certificato deve essere rilasciato da soggetti accreditati in base alle norme europee della serie UNI CEI EN 45000 e della serie UNI CEI EN ISO/IEC. 17000. Il criterio dovrà essere dichiarato e dimostrato con la copia del certificato autenticata in base all'art. 18 del D.P.R. 445/2000.

Certificazione di sistema di gestione ambientale per l'oggetto del bando che rispetti le norme europee della serie UNI EN ISO 18000 e la normativa nazionale valida. La certificazione deve essere rilasciata da soggetti accreditati in base alle norme europee della serie UNI CEI EN 45000 e della serie UNI CEI EN ISO/IEC. 17000. Il criterio dovrà essere dichiarato e dimostrato con la copia del certificato autenticata in base all'art. 18 del D.P.R. 445/2000.

servizi di raccolta dei rifiuti cittadini, prestati negli ultimi tre anni, per una popolazione complessivamente servita nel triennio di almeno 6.000 abitanti residenti;

servizi di raccolta porta a porta dei rifiuti cittadini, prestati negli ultimi tre anni, per una popolazione complessivamente servita nel triennio di almeno 4.000 abitanti residenti;

Per i criteri descritti al punto 8.4.6), lettere a) e b) occorre presentare un elenco in cui si descrivono i servizi, gli importi, le date e i destinatari, pubblici o privati, come previsto dall'allegato XVII Parte II lett. a) lett. ii) del D.lgs. 50/2016. 

La popolazione servita dalla società di cui si parla al punto 8.4.6 lettere a) e b)  è la popolazione residente che è stata servita nel triennio di riferimento: si devono sommare i tre anni e per ogni anno si deve annotare la popolazioni di tutti i comuni serviti. 

Tutti i servizi di cui si parla al punto 8.4.6 devono essere stati prestati nei tre anni di riferimento e non necessariamente per ogni anno dello stesso periodo, l'importante è che si raggiungano nel totale i numeri di abitanti serviti che sono stati indicati nello stesso punto del bando di gara. 

Nel caso di Raggruppamenti Temporanei di Imprese, Consorzi, GEIE, oppure aggregazioni tra le imprese aderenti al contratto di rete, i criteri di cui si parla al punto 8.4.6), lettere a a) e b) devono essere posseduti per almeno il 60% dall'impresa mandataria capogruppo e per almeno il 20% dalle imprese mandanti, a patto che nel complesso chi presenta domanda lo dovrà possedere per il 100%.

Chi presenta la domanda dovrà ottenere un Certificato che dimostra che ha visitato i comuni e ha visto i luoghi in cui dovrà essere effettuato il servizio, se non lo fa viene escluso dalla gara. Quindi per partecipare alla gara, il legale rappresentante di chi fa domanda o un suo delegato, dovrà visitare i luoghi dove si svolge il servizio insieme al tecnico comunale. Questa visita potrà essere fatta dal primo giorno dopo la pubblicazione del bando sul sito internet del comune e fino all'ultimo giorno indicato per presentare le offerte. Per organizzare la visita occorre comunicare via PEC alla seguente mail: comune.rionerosannitico@pec.leonet.it. 

Dopo la visita ai luoghi, il tecnico comunale rilascerà il Certificato che va allegato alla documentazione di gara. Nel caso di Raggruppamenti Temporanei d'Impresa, Consorzi, GEIE, che sono già costituiti o che si stanno costituendo, il Certificato da allegare ai documenti di gara viene rilasciato all'impresa mandataria capogruppo.

# Garanzia provvisoria
Per partecipare alla gara bisogna dare una somma di denaro chiamata garanzia provvisoria (in base all'art. 93 del D. Lgs. 50/2016). La cifra da versare è il 2% della base di gara e cioè di euro 11.368,27. 

I soldi da versare come garanzia sono ridotti alla metà per gli operatori economici che hanno avuto da organismi accreditati (in base alle norme europee della serie UNI CEI EN 45000 e della serie UNI CEI EN ISO/IEC 17000) la certificazione del sistema di qualità conforme alle norme europee della serie UNI CEI ISO 9000 (questa riduzione è prevista dall'art. 93, comma 7, del D. Lgs. 50/2016).
Per avere tale beneficio, l'operatore economico segnalerà in sede di offerta che ha questo requisito, e lo documenterà nei modi prescritti dalle leggi italiane. Il Certificato dovrà essere presentato in copia autenticata (in base all'art. 18 del D.P.R. 20 dicembre 2000, n. 445 e s. m. e i). 

La garanzia provvisoria coprirà la possibile non firma del contratto causata dal vincitore della gara (affidatario) e sarà restituita automaticamente al momento in cui il contratto è firmato. La garanzia copre la non firma del contratto dopo la fine della gara per cause legate all'affidatario e che dipendono da una condotta caratterizzata o da imbroglio (dolo) o da una colpa grave. La garanzia viene restituita quando il contratto viene firmato (tutto questo in base all'art. 93 comma 6 del D. Lgs. 50/2016).   

La garanzia dovrà avere validità per almeno 180 giorni dal giorno di presentazione dell'offerta e deve contenere scritta a) la rinuncia al beneficio di citazione in anticipo del debitore principale (se non c'è la rinuncia la domanda non è valida); b) la rinuncia all'eccezione di cui si parla nell'art. 1957, comma 2, del codice civile; c) il riferimento alla operatività della garanzia stessa entro quindici giorni se l'amministrazione ne fa richiesta scritta. In qualunque modo sarà offerta la garanzia provvisoria  (in base all'art. 93 del D. Lgs. 50/2016), l'offerta deve essere accompagnata  dall'impegno di un fideiussore che rilascia la garanzia fideiussoria per eseguire il contratto, per i soldi e secondo le modalità decise dall'art. 103 del D. Lgs. 50/2016 nel caso in cui chi fa l'offerta poi risulta vincitore della gara, sennò la domanda non è valida. 

Nel caso di Raggruppamenti Temporanei di Imprese o di Consorzi ordinari di concorrenti o di GEIE non ancora formalmente costituiti, la garanzia deve essere intestata a tutti gli operatori economici che costituiranno il Raggruppamento, il Consorzio, il GEIE, altrimenti la domanda viene esclusa.

# Garanzia definitiva 
Chi vince la gara deve prestare una garanzia definitiva (in base all'art 103 del D. Lgs. 50/2016). La garanzia definitiva copre i costi di un mancato o una inesatta realizzazione, e smette di avere effetto solo quando viene emesso il certificato di regolare esecuzione (del servizio).

In caso di raggruppamenti temporanei, le garanzie fideiussorie definitive e le garanzie assicurative sono presentate dalla società mandataria a nome e per conto di tutti gli altri che partecipano alla gara con responsabilità solidale con un comando che non può essere ritirato. Nel caso di raggruppamenti temporanei di tipo verticale la società mandataria presenta sia il mandato che non può essere ritirato degli operatori economici raggruppati sia le garanzie assicurative offerte dagli stessi operatori per le responsabilità di ciascuno in proporzione "pro quota".

# Criterio di aggiudicazione
La gara viene vinta da chi presenta l'offerta più vantaggiosa dal punto di vista economico (in base all'art. 95 comma 2 del D. Lgs. 50/2016). 

La gara verrà vinta dal concorrente che avrà il punteggio complessivo più alto determinato dalla somma dei punteggi delle offerte tecnica ed economica. 

In caso di offerte con pari punteggio, si darà precedenza, nell'ordine, alla offerta: 
- che avrà riportato il maggior punteggio per l'offerta tecnica; 
- presentata per prima in base a data e ora di arrivo attestate dall'ufficio protocollo dell'Amministrazione

# Offerta tecnica
Per valutare le offerte tecniche e per attribuire i punteggi, la Commissione - che sarà descritta all'art. 13 - valuterà in base al tipo di contratto (appalto) e ai criteri elencati nella Tabella B. In particolare darà alle offerte tecniche un punteggio (fino a un massimo già stabilito) per ogni criterio  e un giudizio e infine dei coefficienti come indicati nella Tabella C che trovate qui sotto. Il punteggio di ogni criterio si calcola moltiplicando il punteggio massimo che si può attribuire al criterio per il coefficiente assegnato al criterio.

Organizzazione del servizio di raccolta e di trasporto anche indicando le macchine che si utilizzeranno oltre a quelle che l'Ente appaltante mette a disposizione, in modo che il servizio offerto avrà tempi di realizzazione migliori come frequenza di passaggio delle macchine.

Organizzazione del servizio di raccolta RAEE, rifiuti abbandonati, RUP (Rifiuti Urbani Pericolosi) e gestione dei Centri Comunali di Raccolta.

poter disporre, in caso di imprevisti, di guasti o di emergenze, di personale e mezzi in misura sufficiente a garantire la continuità del servizio nelle condizioni contrattuali per qualsiasi causa che non dipende dall'Amministrazione

servizi aggiuntivi alla cittadinanza con particolare riguardo a cittadini che hanno bisogno di servizi personalizzati (disabili ecc.)

Soluzioni tecniche per ritirare i rifiuti presso utenze di condominio

Sistemi per controllare che i rifiuti sono depositati bene da parte delle utenze, con particolare attenzione a quelle dei condomini e a quelle in movimento 

Organizzazione della campagna per informare e sensibilizzare

Proposta operativa per consegnare a casa i mastelli e gli eventuali materiali

Possibili proposte tecniche per migliorare e integrare quanto specificato nel Capitolato speciale d'Appalto, che sono offerte dall'impresa e che abbiano a che fare con i servizi trattati nell'appalto (contratto).

Tale previsione vale anche se c'è una sola offerta.

Non sono ammesse offerte con indicazioni diverse da quelle contenute nel disciplinare e nel capitolato speciale dell'appalto (contratto), oppure offerte non complete, che mettono condizioni, che esprimono riserve o comunque non compilate in modo corretto.

# Offerta economica
L'offerta economica deve essere espressa in cifre e in lettere (altrimenti la domanda è respinta); se si scrivono due cose diverse vale il prezzo-valore scritto in lettere.

# Termini e modalità di presentazione dell'offerta
I plichi con l'offerta e i documenti devono arrivare con una raccomandata del servizio postale, oppure mediante un'agenzia di recapito, entro le ore 12:00 del giorno 07.07.2017 (in caso contrario la domanda è respinta).

Vale il timbro d'arrivo posto dall'Amministrazione che riceve le domande. I concorrenti possono consegnare a mano le buste all'ufficio Protocollo della Regione Molise, che si trova a Campobasso, a via XXIV Maggio n. 130 nello stesso giorno e entro lo stesso orario. Far arrivare le buste con le domande è a rischio di chi spedisce.

Le offerte che arrivano dopo la data e l'orario indicati non saranno accolte neppure se sostituiscono, integrano o modicano offerte già presentate in tempo utile. 

L'offerta può essere inviata con raccomandata postale, con corriere o con consegna a mano. Per motivi di natura organizzativa non è consentito mandare l'offerta via mail (in formato elettronico). In ogni caso l'invio è a esclusivo rischio di chi manda e se per un qualsiasi motivo l'offerta non giunge a destinazione in tempo utile non sono ammessi reclami. 

L'offerta dovrà essere presentata in busta chiusa con tutti i bordi di chiusura firmati dal concorrente e chiusi con ceralacca o nastro adesivo (sulla ceralacca dovrà essere apposto un sigillo, sul nastro adesivo la firma del concorrente): in caso contrario l'offerta non è valida.

Sulla busta ci deve stare scritto nome di chi spedisce, indirizzo dell'Amministrazione (si veda all'art.1), oggetto, data della gara e il C.I.G. (cioè il Codice Identificativo della Gara)

La busta esterna dovrà contenere a sua volta tre buste (altrimenti la domanda non è valida).

essere chiusa e tutti i bordi di chiusura dovranno essere firmati dal concorrente e sigillati con ceralacca o nastro adesivo (sulla ceralacca dovrà essere apposto un sigillo, sul nastro adesivo la firma del concorrente).

La domanda di ammissione nella quale il soggetto che fa l'offerta attesterà che è a conoscenza che la società che dà l'appalto se scopre che il vincitore della gara - fatte le verifiche di ufficio - non avesse i criteri richiesti dalla legge, provvederà a aggiudicare l'appalto a un altro concorrente e cioè quello che viene subito dopo in graduatoria; allo stesso tempo la società che dà l'appalto si tiene la cauzione provvisoria e richiede il risarcimento per altri danni subiti;

La domanda di ammissione nella quale il soggetto che fa l'offerta attesterà che è in regola con le leggi antimafia;

La domanda di ammissione nella quale il soggetto che fa l'offerta attesterà che non chiederà alcun compenso o rimborso per aver partecipato alla gara, anche in caso in cui non vince la gara o se la gara viene annullata;

Nel caso di Raggruppamenti Temporanei di Imprese, Consorzi ordinari, GEIE, aggregazioni tra le imprese che aderiscono al contratto di rete, la domanda dovrà essere prodotta da ciascuna impresa che fa parte della rete/consorzio, in caso contrario la domanda viene esclusa.

Le dichiarazioni dovranno avere la data e essere firmate in ogni pagina dal legale rappresentante del soggetto che fa l'offerta ì, in caso contrario la domanda è esclusa.

Le dichiarazioni che sostituiscono gli atti originali devono essere accompagnate da copia fotostatica del documento d'identità di chi firma, in caso contrario la domanda viene esclusa.

Le dichiarazioni dovranno essere dotate di data e firma in ogni pagina; le dichiarazioni sostitutive dovranno essere anche accompagnate da copia fotostatica del documento d'identità di chi firma, in caso contrario la domanda è esclusa.

Il certificato di visita dei luoghi rilasciato dal Responsabile dell'Ufficio Tecnico del Comune di Rionero Sannitico e firmato dal personale autorizzato dei comuni che fanno parte dell'area "D".

La busta B dovrà essere chiusa e tutti i bordi di chiusura dovranno essere firmati da chi fa domanda e sigillati con ceralacca o nastro adesivo (sulla ceralacca dovrà essere apposto un sigillo, sul nastro adesivo la firma del concorrente): in caso contrario la domanda è esclusa. 

Nella busta dovrà essere inserita una relazione tecnica che descrive i servizi indicati nel Capitolato Speciale e nei suoi allegati, in caso contrario la domanda è esclusa. 

L'offerta, scritta in lingua italiana, firmata dal legale rappresentante dell'impresa che partecipa alla gara e dai legali rappresentanti delle eventuali imprese raggruppate, dovrà consistere in una relazione scritta a macchina o al PC (max 20 fogli formato A4) accompagnata da allegati tecnici; essa illustrerà i contenuti e le modalità in cui si vuole realizzare il servizio proposto, in particolare dovranno essere dichiarati i seguenti elementi:

In che modo è organizzata la raccolta, il trasporto anche con riferimento alle macchine che si utilizzeranno per migliorare i tempi di esecuzione del servizio anche considerando quanto spesso verrà fatto;

poter disporre, in caso di imprevisti, di guasti o di emergenze, di personale e mezzi sufficienti a garantire la continuità del servizio nelle condizioni contrattuali per qualsiasi causa che non dipende dall'Amministrazione;

progetto per gestire il centro comunale di raccolta relativamente a come identificare gli utenti, organizzare l'accoglienza e registrare a livello di qualità e quantità la consegna dei rifiuti e l'associazione tra rifiuti e utenti, potenziare il centro di raccolta e le ore di apertura;

Soluzioni tecniche per ritirare i rifiuti presso utenze di condominio

Sistemi per controllare il corretto deposito dei rifiuti da parte degli utenti, con particolare attenzione a quelle dei condomini e quelle non fisse;

Eventuali proposte tecniche per migliorare e integrare quanto specificato nel Capitolato speciale d'Appalto, proposte che sono offerte dall'impresa e che abbiano un legame con i servizi oggetto dell'appalto;

L'offerta tecnica deve avere data e firma in ogni pagina a cura del legale rappresentante del soggetto che fa l'offerta, in caso contrario la domanda viene esclusa.

La firma potrà essere messa anche da procuratori dei legali rappresentanti ma in questo caso dovrà essere allegata la procura (affidamento della delega) in originale o in copia autenticata, in caso contrario la domanda sarà esclusa.

La busta C dovrà essere chiusa e tutti i bordi di chiusura dovranno essere firmati da chi fa domanda e sigillati con ceralacca o nastro adesivo (sulla ceralacca dovrà essere apposto un sigillo, sul nastro adesivo la firma del concorrente): in caso contrario la domanda è esclusa;

La busta C dovrà contenere l'offerta economica, indicando il prezzo per i tutti i servizi dell'elenco scritto nell'art. 1 del Capitolato Speciale: in caso contrario la domanda viene esclusa.

L'offerta economica dovrà obbligatoriamente: 
- dichiarare che comprende tutti i costi, nessuno escluso, per i servizi richiesti per eseguire il contratto, nonché costi relativi all'utile, alle spese generali e alle spese per imprevisti; 
- indicare a nome di chi fa domanda riunito in Raggruppamento Temporaneo, quali sono i servizi o le parti dei servizi che saranno prestati ogni soggetto che compone il raggruppamento e la percentuale di servizio prestata da ognuno.

L'offerta economica dovrà avere data e firma in ogni pagina a cura del legale rappresentante del soggetto che fa l'offerta: in caso contrario la domanda è esclusa; 

La firma potrà essere messa anche da procuratori dei legali rappresentanti ma in questo caso dovrà essere allegata la procura (affidamento della delega) in originale o in copia autenticata, in caso contrario la domanda sarà esclusa.

# Modalità di svolgimento della gara
Il giorno 12.07.2017 presso la sede della CUC della Regione Molise in Campobasso – Via XXIV Maggio 130 - alle ore 10:00 si riunirà la Commissione giudicatrice nominata (in base all'art. 77 del D. Lgs. 50/2016). Alla gara potranno partecipare i legali rappresentanti delle imprese interessate oppure persone che hanno la delega da parte dei legali rappresentanti. 

In una riunione pubblica saranno aperte le buste pervenute entro il termine indicato all'articolo 12 e le buste che contengono i documenti amministrativi. In base allo studio di questi documenti  sarà comunicato quali concorrenti sono ammessi e quali sono esclusi.

Successivamente, la Commissione giudicatrice si riunirà una o più volte in modo privato per valutare i progetti (offerte tecniche) presentati dai concorrenti ammessi e attribuirà i punteggi stabiliti all'art. 11 - 11.1.

Infine, in una riunione pubblica, la Commissione renderà noti i punteggi attribuiti alle offerte tecniche, e aprirà le buste delle offerte economiche, assegnerà i relativi punteggi come indicati all'art. 11 - 11.2. 

Alla fine verrà scritta la graduatoria sulla base dei punteggi complessivi (somma di quelli per l'offerta tecnica, eventualmente rivalutata, e di quelli per l'offerta economica) ottenuti da ogni concorrente. 

Per individuare e verificare ed eventualmente escludere offerte troppo basse (offerte anomale) si tiene conto dell'art. 97 del D. Lgs. 50/2016. 

Se un'offerta è ritenuta anomala, si procederà a verificare la coerenza rispetto a offerte successive e migliori, fino a trovare la migliore offerta non anomala. Dopo la verifica, l'ente che dà l'appalto (contratto) dichiarerà eventuali esclusioni di ogni offerta che risultasse nel suo complesso non affidabile e procederà ad assegnare in modo definito l'appalto a favore della migliore offerta non anomala (in base alle regole del D. Lgs. 50/2016). 

L'ente pronuncia l'assegnazione provvisoria della gara a favore del soggetto che fa l'offerta migliore non anomala.

Dopo aver verificato quanto deciso dalla legge, si procederà a assegnare in modo definitivo l'appalto e verrà presa la garanzia per eseguire il contratto e gli altri documenti richiesti dal Capitolato Speciale al momento della firma pubblica amministrativa del contratto (in base all'art. 32, comma 14, del D. Lgs. 50/2016). 

Prima di far partire il contratto, le imprese che si saranno presentate in Raggruppamento Temporaneo, Consorzio ordinario, aggregazioni di imprese di rete o GEIE da costituire dovranno costituire formalmente il Raggruppamento Temporaneo, il Consorzio ordinario, il raggruppamento di rete o il GEIE.

# Capacità economico
Al momento delle verifiche per le dichiarazioni scritte durante la gara e che riguardano la capacità economico – finanziaria la capacità tecnico – organizzativa, i soggetti vincitori dovranno presentare: 
- per il fatturato: la copia dei bilanci d'esercizio o delle dichiarazioni IVA o, per chi presta servizi stabiliti in Stati membri che non prevedono la pubblicazione del bilancio, la documentazione equivalente; 
- per l'elenco dei principali servizi: se sono servizi e forniture prestati a favore di Amministrazioni o Enti pubblici, sono accompagnati da certificati rilasciati e vistati dalle Amministrazioni o dagli Enti; se sono servizi e forniture prestati a privati, la prestazione realizzata sarà dichiarata dai privati o dallo stesso concorrente; 
- i documenti che attestano l'iscrizione all'Albo dei Gestori Ambientali, albo creato in base all'art. 212 del D. Lgs.152/2006 e s. m. e i., per le categorie e classi di cui si parla nel DM 406/1998 dichiarate

# Avvalimento
Si ricorda che il concorrente, singolo o in consorzio o in gruppo, potrà soddisfare la richiesta relativa al possesso dei criteri di carattere economico, finanziario, tecnico, organizzativo, anche facendosi aiutare con i criteri di altro soggetto.

I criteri di capacità tecnica e professionale riportati nel punto devono essere "soggettivi", necessari per assicurare la corretta realizzazione del servizio e per autorizzare il suo esercizio e, quindi , non possono essere sostituiti con i requisiti di altre società, né per essi si può ricorrere all'avvalimento (avvalersi);

# Termine di validità dell'offerta
Il concorrente sarà obbligato a restare fedele alla propria offerta per 180 giorni da quando scade il termine per presentare le domande (vedi qui all'art. 12), salvo spostamenti in avanti del tempo richiesti dall'ente che chiede l'appalto. 

L'impresa che vince la gara si impegna a mantenere l'offerta valida per tutta la durata del contratto, tranne se non ci sono revisioni per Legge.

# Subappalto
È possibile offrire una parte del contratto in una misura prevista dalle leggi italiane, ma va detto al momento dell'offerta oppure dopo, ma facendosi autorizzare dall'ente  che dà l'appalto.

# Responsabile del procedimento, richieste e documentazione
Per eventuali richieste di informazioni e altri documenti, per chiarimenti sulle procedure, il concorrente potrà fare una richiesta scritta inviata via e-mail all'UFFICIO TECNICO del Comune di Rionero Sannitico.

Le richieste di altre informazioni e di chiarimenti dovranno arrivare solo via e-mail all'indirizzo di posta indicato sopra e verranno considerate se sono state presentate in tempo utile, direttamente a chi lo ha richiesto in forma scritta via e-mail oppure se sono questioni che interessano tutti saranno pubblicate in forma anonima sul sito del Comune di Rionero Sannitico, almeno sei giorni prima della data di scadenza della presentazione delle offerte.

Tutti i documenti di gara, compreso il disciplinare tecnico e il capitolato speciale d'appalto, si trovano sul sito internet del Comune di Rionero Sannitico o si possono ritirare pagando le spese di copia presso l'ufficio tecnico dello stesso Comune di Rionero Sannitico.

# Autorizzazione al trattamento dei dati personali
Si informano i concorrenti che i dati raccolti saranno utilizzati solo per la procedura, e per mettere in atto il contratto con il vincitore, o per le pratiche contabili e fiscali. 

I dati potranno essere trattati sia su carta sia elettronicamente rispettando le regole di ciò che è ammesso per legge, di correttezza, di riservatezza e nel rispetto delle misure di sicurezza previste dal D. Lgs.196/2003.

I dati potranno essere comunicati alle imprese incaricate dal Comune di Rionero Sannitico (IS) per fare informazione e comunicazione sulla gestione dei rifiuti, nonché a Banche per eseguire i pagamenti o a consulenti esterni le pratiche contabili e fiscali o infine a Enti o Istituzioni per adempiere quanto previsto dalla Legge. 

I dati raccolti saranno soggetti, inoltre, alla pubblicità prevista dalle leggi in materia di procedimenti amministrativi e di contratti pubblici. 

Chi vuole partecipare alla gara deve autorizzare il trattamento dei dati. Se i dati mancano o sono incompleti si potrà partecipare alla gara. 

Il titolare del trattamento dei dati è il Comune di Rionero Sannitico (IS).

# Informazioni complementari
I concorrenti dovranno ottenere il Certificato di aver fatto visita ai luoghi , in caso contrario la domanda è esclusa. Per partecipare alla gara, il legale rappresentante del concorrente, o un suo delegato, dovrà eseguire una visita sui territori in cui si svolgerà il servizio. Il certificato di questa visita dovrà riportare il visto dei tecnici o del personale delegato dei comuni appartenenti all'aera "D"

Per partecipare alla gara, il legale rappresentante del concorrente, o suo delegato, dovrà eseguire questa visita insieme al personale tecnico comunale come scritto in queto bando di gara. La visita potrà essere effettuata fino al secondo e ultimo giorno previsto per la presentazione delle offerte, e occorre fare appuntamento telefonico ai seguenti numeri

Fatta la visita, il tecnico del comune rilascerà il Certificato che andrà allegato ai documenti per partecipare alla gara. Nel caso di Raggruppamenti Temporanei d'Impresa, Consorzi, aggregazioni di imprese di rete, GEIE, sia già formalmente costituiti sia da costituire, il Certificato da allegare ai documenti di gara sarà riferito all'impresa mandataria capogruppo;

l'Amministrazione può aggiudicare la gara anche se perviene una sola offerta valida, purché l'offerta sia ritenuta congrua e conveniente, e questo a giudizio dell'amministrazione che non può essere messo in discussione. L'amministrazione per qualsiasi ragione legittima, può anche decidere di non assegnare l'appalto o di annullare la gara, senza che i concorrenti possano pretendere nulla a qualsiasi titolo. Non saranno previsti rimborsi per aver presentato le offerte;

in caso di offerte con pari punteggio, si darà precedenza nell'ordine all'offerta: 
- che avrà riportato il maggior punteggio per l'offerta tecnica; 
- presentata per prima in base alla data e all'ora di arrivo documentata dall'ufficio protocollo dell'Amministrazione

il subappalto è ammesso nei limiti di legge. Il concorrente è tenuto a indicare quando presenta l'offerta, i servizi, le forniture e i lavori strumentali o le parti di servizi e forniture che intenderà eventualmente subappaltare, cioè affidare a un'altra impresa. L'Amministrazione pagherà al vincitore il canone per i servizi includendo i servizi dati a un'altra ditta in subappalto. Il vincitore deve trasmettere, entro venti giorni dalla data di ogni pagamento ricevuto, la copia delle fatture relative ai pagamenti che il vincitore ha pagato a chi ha il subappalto indicando le ritenute di garanzia effettuate. Se il vincitore non trasmette le fatture del subappaltatore entro la scadenza di venti gionri, l'Amministrazione sospenderà il successivo pagamento a favore del Vincitore;

le eventuali discussioni legate alla realizzazione del contratto (comprese quelle che riguardano la sua interpretazione) saranno risolte secondo quanto previsto dall'art. 31 del Capitolato Speciale;

il Disciplinare di gara e i relativi allegati e il Capitolato Speciale e i relativi allegati fanno parte a tutti gli effetti del Bando, ;

al termine della procedura, l'Amministrazione procederà a comunicare (come previsto dal D. Lgs. 50/2016) il risultato. Per stipulare il contratto, sarà rispettato il termine stabilito per legge (di cui si parla all'art. 32, comma 9, del D. Lgs. 50/2016). Il contratto non potrà essere stipulato prima di 35 giorni dall'invio dell'ultima delle comunicazioni dell'atto che stabilisce chi ha vinto definitivamente.

nella domanda di partecipazione, il concorrente deve indicare obbligatoriamente il numero di fax, la propria PEC e il proprio domicilio eletto per le comunicazioni previste (in base al D. Lgs. 50/2016);

in base all'art. 209 comma 2 del D. Lgs. 50/20106, il contratto non conterrà la clausola compromissoria;

il contratto sarà del tipo contratto pubblico amministrativo, a cura dell'ufficiale rogante dell'Amministrazione. Tutte le spese contrattuali sono a carico dell'impresa che vince;

in caso di fallimento del vincitore, o di scioglimento del contratto per grave inadempimento del vincitore, l'Amministrazione interpellerà via via i soggetti che hanno partecipato alla gara, e che fanno parte della graduatoria, per poter stipulare un nuovo contratto e affidare di completare i lavori. Si inizia a interpellare il soggetto che ha formulato la prima migliore offerta, fino al quinto che ha fatto la migliore offerta, escludendo il primo vincitore. L'affidamento avviene alle medesime condizioni proposte al primo vincitore al momento dell'offerta;

nel caso di differenze tra bando e altri atti di gara prevale il bando.

Le procedure per fare ricorso in tribunale amministrativo e gli strumenti per tutelare le disussioni

I soggetti che vogliono presentare un ricorso in tribunale devono informare l'Ente che dà l'appalto in forma scritta e firmata dall'interessato, o da un suo rappresentante e nel rispetto delle regole previste, scrivendo quale sarebbe la violazione e manifestando l'intenzione di fare ricorso in tribunale.

# Cause di esclusione e soccorso istruttorio
Tutte le regole del Bando e del Disciplinare di gara dovranno essere ritenute essenziali essere ammessi alla gara e, quindi, essere tutte rispettate e applicate con grandissima attenzione. 

Si sottolinea che il concorrente è escluso in modo definitivo dalla gara da parte dell'ente che dà l'appalto / e dalla Commissione di gara nei casi in cui pur non avendo alcuna notizia del contenuto o della provenienza dell'offerta, si osserva che non c'è la firma o mancano altri elementi essenziali ovvero se le buste che contengono l'offerta, l'offerta tecnica o la domanda di partecipazione alla gara non sono complete o se ci verificano altre irregolarità relative alla chiusura delle buste, così che si può pensare, sulla base di fatti concreti, che sia stato violato il principio di segretezza delle offerte.

