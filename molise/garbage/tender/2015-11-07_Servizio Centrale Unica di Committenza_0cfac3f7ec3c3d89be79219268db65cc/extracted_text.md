# OGGETTO DELLA GARA
Il presente disciplinare detta norme per la partecipazione all'appalto per il servizio di raccolta differenziata "porta a porta" e altri servizi di igiene urbana e ambientali nel Comune di Vinchiaturo, nonché le norme per la determinazione dell'offerta economicamente più vantaggiosa.

Ai fini della formulazione dell'offerta sono resi disponibili, nei documenti progettuali, i dati relativi all'inquadramento territoriale, ai valori demografici e delle utenze servite dalla gestione corrente, la produzione dei rifiuti al 31/12/2013 suddivisa per categorie merceologiche, la percentuale di raccolta differenziata registrata al 31/12/2013, il calcolo della spesa per i servizi oggetto dell'appalto, il quadro economico della spesa.

Tutti i dati riportati nel presente documento e negli altri documenti di gara, pur se sufficientemente analitici, devono essere considerati dai partecipanti come puramente indicativi e minimali e non esimono gli stessi dalla verifica e dall'approfondimento sul campo preliminarmente alla stesura dell'offerta. Pertanto non potranno essere richieste integrazioni contrattuali o maggiori costi a carico dell'Ente e/o degli utenti per errate valutazioni dei partecipanti rispetto alla dimensione ed alle caratteristiche del territorio da servire.

# IMPORTO DELL'APPALTO
L'importo complessivo in riferimento alla durata dell'appalto (sei anni), così come previsto dall'art. 3, è determinato in € 1.229.073 (Euro unmilionduecentoventinovemilasettantatre), al netto di IVA come per legge e al lordo del ribasso presentato in sede di offerta, comprensivo degli oneri totali di sicurezza pari a 3.265,00 € (Euro tremiladuecentosessantacinque/00).

L'importo a base d'asta annuo (soggetto a ribasso) è di euro 204.845,50 di cui euro 544,17 per oneri di sicurezza (non soggetti a ribasso), oltre IVA.

# CLASSIFICAZIONE DELLE ATTIVITÀ OGGETTO DELL'APPALTO
servizio di raccolta differenziata della frazione organica, della carta, del cartone, del vetro, della plastica e dei metalli, della frazione secca residua indifferenziata con sistema domiciliare, compreso trasporto presso idonei impianti, nonché altri servizi e lavori complementari secondo le modalità stabilite dalla stazione appaltante.

# CRITERIO D'AGGIUDICAZIONE
La gara si terrà con il sistema della procedura aperta ai sensi dell'art. 3, comma 37, e degli artt. 54 e 55 del D. Lgs. 12 aprile 2006, n. 163 e s.m.i., con aggiudicazione, ai sensi degli artt. 81 e 83 del D. Lgs. n. 163/2006, e dell'art. 283 del DPR n. 207/2010 (in seguito Regolamento) con il criterio dell'offerta economicamente più vantaggiosa. Non sono ammesse offerte pari o in aumento rispetto all'importo a base d'asta. In caso di parità di offerta tra due o più ditte, sarà dichiarato aggiudicatario il partecipante che avrà ottenuto il maggior punteggio per l'offerta tecnica, come indicato al successivo punto 13.

In caso di ulteriore parità, la gara è aggiudicata attraverso sorteggio, ai sensi di legge.

Per le offerte che presentino carattere anormalmente basso rispetto alla prestazione, troverà applicazione l'art. 86, comma 2, del D. Lgs. n. 163/2006 e s.m.i.

La Stazione Appaltante si riserva, ai sensi dell'art. 88, comma 7, del D. Lgs. n. 163/2006 e s.m.i., la facoltà di procedere contemporaneamente alla verifica di anomalia delle migliori offerte, non oltre la quinta, fermo restando quanto previsto dai commi da 1 a 5 dello stesso articolo.

L'aggiudicazione potrà avvenire anche in presenza di una sola offerta valida, come previsto dall'art. 69 del R.D. n. 827/1924.

# TERMINE DI ESECUZIONE DELL'APPALTO
L'appalto avrà la durata di 6 (sei) anni ai sensi dell'art. 6 del Capitolato Speciale d'Appalto.

La ditta appaltatrice è tenuta ad assicurare, comunque, i servizi previsti oltre il termine di scadenza del contratto, alle condizioni previste dall'art.6, comma 2, del Capitolato Speciale d'Appalto.

Qualora sia istituito e organizzato il servizio di gestione integrata dei rifiuti in ambiti o bacini territoriali da parte della Regione Molise (art. 3 bis del D.L. n. 138/2011 e s.m.i. e artt. 201/204 del D.lgs. n. 152/2006 e s.m.i.), il contratto può essere sciolto anticipatamente, senza alcuna richiesta di risarcimento, riconoscimento di spese o danno o qualunque tipo di pretesa a favore dell'appaltatore, cioè senza alcun onere o spesa a carico dell'Ente. È fatta salva la corresponsione del canone maturato per l'esecuzione dei servizi fino alla data di scioglimento anticipato del contratto. È fatta salva, inoltre, la corresponsione del prezzo residuo, alla data di scioglimento anticipato del contratto, delle attrezzature (contenitori, cassonetti, sacchi, mastelli, pattumiere e simili) che rimangono in proprietà all'Amministrazione aggiudicatrice. Il prezzo residuo delle predette attrezzature è dato dalle quote di ammortamento non comprese nei canoni d'appalto sino ad allora dallo stesso appaltatore percepiti e regolarmente iscritte in bilancio dall'impresa appaltatrice.

# AMMINISTRAZIONE AGGIUDICATRICE e DOCUMENTI DI GARA
L'Amministrazione cura lo svolgimento della gara dalla pubblicazione all'aggiudicazione definitiva ma il contratto di appalto sarà stipulato dal Comune di Vinchiaturo, cui faranno capo i conseguenti diritti, obblighi e responsabilità, ai quali dunque l'Amministrazione resterà estranea.

L'Amministrazione metterà a disposizione, sul proprio sito internet www.regione.molise.it l'accesso libero ed incondizionato a tutti i documenti di gara a decorrere dalla data di pubblicazione del Bando sulla Gazzetta Ufficiale dell'Unione Europea. L'Amministrazione pertanto non prenderà in considerazione, ai sensi dell'art. 71, comma 1, del D.Lgs. 12 aprile 2006, n. 163, le richieste di invio dei documenti di gara.

I moduli sono predisposti per semplificare la partecipazione delle imprese alla gara d'appalto; nel caso emergessero incongruenze tra quanto ivi riportato e quanto stabilito nel disciplinare di gara, farà fede quanto riportato nel disciplinare.

# FINANZIAMENTO
Il servizio oggetto del presente appalto è finanziato con fondi ordinari del bilancio comunale.

# CAUZIONI
Contestualmente alla presentazione dell'offerta il concorrente è tenuto a costituire, pena l'esclusione dalla gara, una cauzione provvisoria pari al 2% dell'importo posto a base di gara, ai sensi e con le modalità previste dall'art. 75 del D. Lgs. n. 163/2006.

La cauzione di € 24.581,46 può essere costituita, a scelta dell'offerente:
- in contanti mediante versamento della somma presso la Tesoreria della Regione Molise; in tal caso dovrà essere prodotta la relativa ricevuta di versamento con causale "DEPOSITO CAUZIONALE – GARA D'APPALTO PER AFFIDAMENTO SERVIZIO INTEGRATO DI GESTIONE DEI RIFIUTI URBANI NEL COMUNE DI VINCHIATURO";
- in titoli del debito pubblico garantiti dallo Stato al corso del giorno del deposito, presso una sezione di tesoreria provinciale o presso le aziende autorizzate, a titolo di pegno a favore dell'amministrazione aggiudicatrice;
- con fideiussione, a scelta dell'offerente, bancaria o assicurativa o rilasciata dagli intermediari finanziari iscritti nell'albo speciale di cui all'articolo 106 del decreto legislativo 1° settembre 1993, n. 385, che svolgono in via esclusiva o prevalente attività di rilascio di garanzie e che sono sottoposti a revisione contabile da parte di una società di revisione iscritta nell'albo previsto dall'art. 161, del D. Lgs. 24 febbraio 1998, n. 58.

La garanzia deve prevedere espressamente la rinuncia al beneficio della preventiva escussione del debitore principale, la rinuncia all'eccezione di cui all'articolo 1957, comma 2, del codice civile, nonché l'operatività della garanzia medesima entro quindici giorni, a semplice richiesta scritta della stazione appaltante.

La garanzia deve avere validità per almeno centottanta giorni dalla data di presentazione dell'offerta. Questa dovrà contenere l'impegno espresso e incondizionato del garante a rinnovare la garanzia di cui sopra per altri 180 (centottanta) giorni dalla data di prima scadenza, su semplice richiesta della stazione appaltante nel corso della procedura, nel caso in cui al momento della sua scadenza non sia ancora intervenuta l'aggiudicazione.

La garanzia copre la mancata sottoscrizione del contratto per fatto dell'affidatario, ed è svincolata automaticamente al momento della sottoscrizione del contratto medesimo.

L'importo della garanzia, e del suo eventuale rinnovo, è ridotto del cinquanta per cento per gli operatori economici ai quali venga rilasciata, da organismi accreditati, ai sensi delle norme europee della serie UNI CEI EN 45000 e della serie UNI CEI EN ISO/IEC 17000, la certificazione del sistema di qualità conforme alle norme europee della serie UNI CEI EN ISO 9000. Per fruire di tale beneficio, l'operatore economico segnala, in sede di offerta, il possesso del requisito, e lo documenta nei modi prescritti dalle norme vigenti.

L'offerta è altresì corredata, a pena di esclusione, dall'impegno di un fideiussore a rilasciare la garanzia fideiussoria definitiva per l'esecuzione del contratto, qualora l'offerente risultasse affidatario.

In caso di raggruppamenti temporanei o consorzi ordinari di concorrenti, ai sensi dell'articolo 37 del Codice, le garanzie fideiussorie e le garanzie assicurative sono presentate, su mandato irrevocabile, dalla mandataria in nome e per conto di tutti i concorrenti con responsabilità solidale nel caso di cui all'articolo 37, comma 5, del Codice.

Nel caso di cui all'articolo 37, comma 6, del Codice la mandataria presenta, unitamente al mandato irrevocabile degli operatori economici raggruppati in verticale, le garanzie assicurative dagli stessi prestate per le rispettive responsabilità "pro quota".

# SUBAPPALTO
La disciplina del subappalto è regolata dall'articolo 118 D. Lgs n. 163/06 e s.m.i. e dall'art. 170 DPR 207/2010 e s.m.i. I concorrenti devono indicare in sede di offerta la volontà di avvalersi del subappalto e la parte del servizio che eventualmente intendono subappaltare.

Il subappalto è ammesso nei limiti massimi del 30% dell'importo posto a base di gara. Il concorrente, pena il mancato rilascio dell'autorizzazione a subappaltare, deve riservarsi tale facoltà in sede di gara. La Stazione Appaltante non provvederà a pagare direttamente il subappaltatore.

È fatto obbligo agli affidatari di trasmettere, entro venti giorni dalla data di ciascun pagamento effettuato nei loro confronti, copia delle fatture quietanzate relative ai pagamenti da essi affidatari corrisposti al subappaltatore, con l'indicazione delle ritenute di garanzie effettuate.

# REQUISITI DI PARTECIPAZIONE
Essere iscritti alla Camera di Commercio, Industria, Agricoltura ed Artigianato, nel caso di concorrenti cittadini italiani o di altro Stato membro residenti in Italia, oppure all'Albo corrispondente dello Stato di residenza, nel caso di cittadini di altri Stati membri della UE non residenti in Italia;

Il soggetto appartenente a Stato membro della UE che non figura nel citato allegato attesta, sotto la propria responsabilità, che il certificato prodotto è stato rilasciato da uno dei registri professionali o commerciali istituiti nel Paese in cui è residente.

aver effettuato nell'ultimo triennio antecedente la pubblicazione del bando raccolta domiciliare (metodo porta a porta) dei rifiuti presso uno o più Comuni, anche se costuiti in Associazioni di Comuni, per una popolazione complessiva pari o superiore a 5.000 abitanti, con almeno un Comune avente popolazione pari o superiore a 3.500 abitanti. Tale situazione può essere dichiarata dal concorrente, ai sensi del DPR. 445/2000 e deve essere dimostrata mediante certificati di regolare esecuzione rilasciati dagli Enti committenti, in caso di aggiudicazione o sorteggio, ex art. 48 del Codice dei Contratti, o di controllo sulla veridicità di quanto dichiarato, ex art. 71 dpr. 445/2000. (in caso di RTI, costituita o costituenda, il requisito deve essere posseduto dall'insieme del raggruppamento);

In sede di offerta, ai sensi dell'art. 41 del D. Lgs. n. 163/2006, dovrà essere dichiarato dall'impresa, in conformità alle disposizioni del D.P.R. 28 dicembre 2000, n. 445, di aver conseguito negli ultimi tre esercizi antecedenti la pubblicazione del bando (individuato ai sensi del paragrafo 2.2. della Determinazione Autorità Contratti Pubblici n. 5 del 21 maggio 2009) un fatturato globale, dichiarato ai fini IVA, non inferiore a € 1.000.000,00 (euro unmilione/00) IVA esclusa. In caso di raggruppamento di imprese il requisito dovrà essere posseduto dal raggruppamento nel suo complesso fermo restando che la mandataria dovrà possederlo in misura maggioritaria.

Se il concorrente non è in grado, per giustificati motivi, ivi compreso quello concernente la costituzione o l'inizio dell'attività da meno di tre anni, di presentare le referenze richieste, può provare la propria capacità economica e finanziaria mediante qualsiasi altro documento considerato idoneo dalla stazione appaltante.

# RAGGRUPPAMENTI D'IMPRESE E CONSORZI
I soggetti di cui all'articolo 34, comma 1, lettere b) e c), del Codice sono tenuti ad indicare in sede di offerta per quali consorziati il consorzio concorre.

A questi ultimi è fatto divieto di partecipare, in qualsiasi altra forma, alla medesima gara. In caso di violazione sono esclusi dalla gara sia il consorzio che il consorziato.

È fatto divieto di partecipare alla gara ai concorrenti che si trovino in una situazione di controllo o in relazione tale da comportare che le offerte siano imputabili ad un unico centro decisionale. Qualora il concorrente dichiari di essere in una situazione di controllo ex art. 2359 c.c. o in una qualsiasi altra relazione con altro partecipante, dovrà dichiarare che la situazione di controllo non ha influito sulla formulazione dell'offerta.

Sono ammessi a partecipare alla gara anche i raggruppamenti temporanei di concorrenti e i consorzi ordinari, già costituiti o costituendi, purché in possesso dei requisiti di cui al presente articolo.

L'offerta (sia tecnica, sia economica) dovrà essere sottoscritta, a pena di esclusione, dai legali rappresentanti di tutte le imprese raggruppate o consorziate che costituiranno i raggruppamenti o consorzi ordinari e dovrà specificare i servizi che verranno assunti da ciascuna impresa.

Nel caso di raggruppamenti temporanei di concorrenti o di consorzi ordinari non ancora costituiti la domanda di partecipazione deve essere resa, a pena di esclusione, da tutti gli operatori economici che costituiranno i raggruppamenti temporanei o consorzi. Nella domanda deve essere indicato a quale concorrente qualificato come mandatario sarà conferito mandato collettivo speciale con rappresentanza. Il medesimo stipulerà il contratto in nome e per conto proprio e delle mandanti.

I raggruppamenti o consorzi ordinari già costituiti devono produrre il mandato collettivo speciale (irrevocabile) con rappresentanza conferito alla mandataria nella forma della scrittura privata autenticata (art. 37, comma 15, del Codice). Inoltre, ciascun legale rappresentante dei candidati che costituiscono il raggruppamento o consorzio, dovranno produrre le relative dichiarazioni.

L'offerta deve specificare le parti del servizio che saranno eseguite dalle singole imprese e contenere l'impegno che, in caso di aggiudicazione della gara, le stesse imprese si conformeranno alla disciplina prevista dall'art. 37, commi 4 e 13, del D. Lgs n. 163/2006.

È vietata qualsiasi modificazione della composizione del raggruppamento e del consorzio rispetto a quella risultante dall'impegno presentato in sede di offerta.

È fatto divieto al concorrente di partecipare alla gara in più di un'associazione temporanea o consorzio, ovvero di partecipare alla gara anche in forma individuale qualora il concorrente stesso partecipi alla gara medesima in associazione o consorzio.

È vietato all'impresa singola di partecipare alla stessa gara in forma associata; in tal caso saranno escluse dalla gara tanto l'impresa singola quanto l'associazione a cui la stessa ha partecipato. Analoga sanzione sarà comminata qualora un'impresa partecipi alla gara in più di un raggruppamento.

In caso di aggiudicazione dovrà essere costituita l'A.T.I. e prodotto in originale o copia conforme all'originale apposito Mandato collettivo speciale conferito ad una delle imprese raggruppate, qualificata capogruppo, risultante da scrittura privata autenticata e la procura per atto pubblico notarile, con cui è conferita alla stessa la rappresentanza del gruppo. Mandato e procura possono essere contenuti in un unico atto notarile.

# AVVALIMENTO
Il concorrente, singolo o plurimo, può soddisfare la richiesta relativa al possesso dei requisiti tecnici ed economici avvalendosi dei requisiti di un altro soggetto ai sensi dell'art. 49 del D.Lgs. 163/2006. È esclusa la possibilità dell'avvalimento in merito alla dimostrazione dei requisiti richiesti

una sua dichiarazione attestante l'avvalimento dei requisiti necessari per la partecipazione alla gara, con specifica indicazione dei requisiti stessi e dell'impresa ausiliaria;

una sua dichiarazione circa il possesso da parte del concorrente medesimo dei requisiti generali di cui all'articolo 38 del Codice;

una dichiarazione sottoscritta da parte dell'impresa ausiliaria attestante il possesso da parte di quest'ultima dei requisiti generali di cui all'articolo 38 del Codice, nonché il possesso dei requisiti tecnici e delle risorse oggetto di avvalimento;

una dichiarazione sottoscritta dall'impresa ausiliaria con cui quest'ultima si obbliga verso il concorrente e verso la stazione appaltante a mettere a disposizione per tutta la durata dell'appalto le risorse necessarie di cui è carente il concorrente;

una dichiarazione sottoscritta dall'impresa ausiliaria con cui questa attesta che non partecipa alla gara in proprio o associata o consorziata ai sensi dell'articolo 34 del Codice;

nel caso di avvalimento nei confronti di un'impresa che non appartiene al medesimo gruppo, originale o copia autentica il contratto in virtù del quale l'impresa ausiliaria si obbliga nei confronti del concorrente a fornire i requisiti e a mettere a disposizione le risorse necessarie per tutta la durata dell'appalto;

Si precisa inoltre che, in caso di ricorso all'avvalimento:
- non è ammesso, ai sensi dell'art. 49, comma 8 del Codice, che della stessa impresa ausiliaria si avvalga di più di un concorrente, pena l'esclusione di tutti i concorrenti che si siano avvalsi della medesima impresa;
- non è ammessa, ai sensi del richiamato art. 49, comma 8, del Codice, la partecipazione contemporanea alla procedura dell'impresa ausiliaria e di quella che si avvale dei requisiti di quest'ultima;
- non è ammessa, pena l'esclusione, l'utilizzazione mediante avvalimento tra due o più soggetti in grado di soddisfare singolarmente i requisiti.

In considerazione della circostanza che i divieti sopra citati, relativi all'utilizzazione dell'avvalimento tra imprese in grado di soddisfare singolarmente i requisiti tecnici ed economici di partecipazione, hanno tutti finalità a favore della migliore competitività, tali divieti non operano tra imprese controllate o collegate ai sensi dell'articolo 2359 del Codice Civile comunque tra imprese che rappresentano, ai fini della partecipazione alla procedura, un unico centro decisionale.

Si precisa che, nel caso di dichiarazioni mendaci accertate, da parte dei sottoscrittori, la stazione appaltante esclude il concorrente e escute la garanzia; trasmette inoltre all'Autorità tutti gli atti e le dichiarazioni di avvalimento, indicando altresì l'aggiudicatario, per l'esercizio della vigilanza, e per la pubblicità sul sito informatico presso l'Osservatorio, nonché per le sanzioni previste dalla normativa vigente.

# MODALITÀ DI PARTECIPAZIONE E DI PRESENTAZIONE DELL'OFFERTA
Il plico dovrà essere inviato, a pena di esclusione, a mezzo del Servizio Postale Statale (posta celere compresa) o tramite corriere ovvero consegnato a mano all'Ufficio Protocollo entro il termine di cui sopra.

Ai fini dell'accertamento del rispetto del termine di presentazione, richiesto a pena di esclusione, farà fede unicamente il numero di protocollo apposto dal competente ufficio regionale, con l'attestazione del giorno e dell'ora di arrivo.

L'orario di ricezione dell'Ufficio Protocollo è dalle ore 10:00 alle ore 13:00 da lunedì al venerdì, e dalle ore 15:00 alle ore 17:00 il lunedì ed il mercoledì, con esclusione dei giorni festivi.

Il recapito del plico, contenente l'offerta, rimane ad esclusivo rischio del mittente e non si terrà conto dei plichi pervenuti dopo la scadenza sopra specificata, anche se sostitutivi o integrativi di offerte già pervenute.

L'offerta non è revocabile a decorrere dalla sua presentazione e fino a 180 giorni dal termine ultimo di ricevimento delle offerte.

Domanda di partecipazione alla gara in bollo, redatta secondo il Modello A, comprendente le dichiarazioni sostitutive rese dai concorrenti ai sensi del DPR n. 445/2000 ovvero, per i concorrenti non residenti in Italia, documentazione idonea equivalente secondo la legislazione dello stato di appartenenza, con le quali si attesta il possesso dei requisiti di indicati al precedente punto 9 nonché la sussistenza delle ulteriori condizioni previste per la partecipazione alla gara.

il fatturato globale realizzato dall'impresa negli ultimi tre anni antecedenti alla pubblicazione del Bando di gara;

dichiarazione di aver preso conoscenza delle condizioni locali, della viabilità di accesso, nonché di tutte le circostanze generali e particolari suscettibili di influire sulla determinazione dei prezzi, sulle condizioni contrattuali e sull'esecuzione del contratto; di avere nel complesso preso conoscenza di tutte le circostanze generali, particolari e locali, nessuna esclusa ed eccettuata, che possono avere influito o influire sia sulla esecuzione del contratto, sia sulla determinazione della propria offerta e di giudicare, pertanto, remunerativa l'offerta economica presentata;

dichiarazione di aver preso esatta cognizione della natura del contratto e di tutte le circostanze generali e particolari che possono influire sulla sua esecuzione;

dichiarazione di accettare, senza condizione o riserva alcuna, tutte le norme e disposizioni contenute bando di gara, nel disciplinare di gara, nello schema di contratto, capitolato speciale d'appalto, e nel progetto;

dichiarazione di avere preso conoscenza e di avere tenuto conto nella formulazione dell'offerta delle condizioni contrattuali e degli oneri compresi quelli eventuali relativi alla raccolta, trasporto e smaltimento dei rifiuti e/o residui di lavorazione nonché degli obblighi e degli oneri relativi alle disposizioni in materia di sicurezza, di assicurazione, di condizioni di lavoro e di previdenza e assistenza in vigore nel luogo dove deve essere eseguito il contratto;

La domanda e le dichiarazioni di cui al Modello A dovranno essere sottoscritte dal legale rappresentante in caso di concorrente singolo. Nel caso di Raggruppamento Temporaneo di Concorrenti (RTC) o consorzio ordinario di concorrenti o GEIE non ancora formalmente costituiti, la domanda e le dichiarazioni devono essere sottoscritte dai legali rappresentanti di ciascun concorrente che costituirà il RTC o il consorzio o il GEIE. 

La domanda e le dichiarazioni possono essere sottoscritte anche da procuratori dei legali rappresentanti ed in tal caso va trasmessa la relativa procura. La sottoscrizione dovrà essere autenticata ai sensi di legge oppure, in alternativa, dovrà essere allegata copia fotostatica di un documento valido di identità del sottoscrittore. In caso di RTC e consorzi ordinari di concorrenti o GEIE il Modello A allegato dovrà essere adattato dal concorrente, tenuto conto che le dichiarazioni dovranno essere espresse relativamente a tutti i soggetti che partecipano al RTC o al consorzio ordinario di concorrenti o GEIE. Nel caso di consorzi le dichiarazioni circa il possesso dei requisiti di capacità generale devono essere rese anche da parte dei consorziati, seguendo il Modello D. Limitatamente ai consorzi di cui all'articolo 34, comma 1, lettere b) e c) del D.Lgs. 163/2006 il Modello D va presentato solo per i consorziati per i quali il consorzio concorre; in caso di aggiudicazione i soggetti assegnatari dell'esecuzione del contratto non possono essere diversi da quelli indicati. L'oggetto sociale indicato dal consorziato deve essere attinente alle prestazioni da eseguire.

in caso sussistano condanne devono essere indicati la tipologia di reato commesso, la data, le norme violate, la autorità giudiziaria, gli estremi, la data della sentenza e l'entità della condanna; non si è tenuti ad indicare le condanne quando il reato è stato depenalizzato ovvero per le quali è intervenuta la riabilitazione ovvero quando il reato è stato dichiarato estinto (dal giudice dell'esecuzione) dopo la condanna ovvero in caso di revoca della condanna medesima.

Dichiarazione ai sensi del DPR n. 445/2000, di inesistenza delle cause di esclusione previste dall'art. 38, comma 1, lett. c) del D.Lgs. n. 163/2006, redatta secondo il Modello C, riferita a tutti i soggetti cessati dalle cariche sopra elencate al precedente punto 4, nell'anno antecedente la data di pubblicazione del bando di gara; si precisa che il modello C va presentato anche nel caso di assenza di tali soggetti cessati dalle cariche sopra elencate, barrando la casella relativa; in caso sussistano condanne devono essere indicati la tipologia di reato commesso, la data, le norme violate, la autorità giudiziaria, gli estremi, la data della sentenza e l'entità della condanna; non si è tenuti ad indicare le condanne quando il reato è stato depenalizzato ovvero per le quali è intervenuta la riabilitazione ovvero quando il reato è stato dichiarato estinto (dal giudice dell'esecuzione) dopo la condanna ovvero in caso di revoca della condanna medesima.

Nel caso di RTC o consorzio ordinario di concorrenti o GEIE già costituiti, mandato collettivo irrevocabile con rappresentanza conferito al mandatario per atto pubblico o scrittura privata autenticata, registrato ai sensi del DPR 131/1986, recante l'indicazione delle parti di esecuzione di ciascun operatore economico al RTC, ovvero l'atto costitutivo in copia autentica del consorzio o GEIE nel quale siano indicate le parti di esecuzione di ciascun operatore economico al consorzio o GEIE; se non sono indicate occorre presentare un'autodichiarazione conforme a quanto previsto nel Modello E al presente disciplinare.

Per i RTC e consorzi ordinari di concorrenti o GEIE non ancora costituiti, ai sensi dell'art. 37 c. 4 D.Lgs. 163/2006 è necessario presentare un'autodichiarazione (seguendo preferibilmente quanto indicato nel Modello E) che specifichi le parti del contratto che saranno eseguite dai singoli operatori economici che compongono il RTC o il consorzio ordinario di concorrenti o GEIE. Il RTC o il consorzio o GEIE nel suo complesso devono essere in possesso dei requisiti richiesti dal bando.

Per i consorzi stabili, consorzi di cooperative e di imprese artigiane già costituiti, atto costitutivo e statuto del consorzio in copia autentica, con indicazione delle imprese consorziate.

contratto (in originale o copia autentica) in virtù del quale l'operatore economico ausiliario si obbliga nei confronti del concorrente a fornire i requisiti e a mettere a disposizione le risorse necessarie per tutta la durata dell'appalto, oppure, nel caso di avvalimento nei confronti di un operatore economico che appartiene al medesimo gruppo, dichiarazione sostitutiva da parte del concorrente attestante il legame giuridico ed economico esistente nel gruppo; il contratto deve riportare in modo compiuto, esplicito ed esauriente le risorse e i mezzi prestati in modo determinato e specifico nonché la durata del contratto;

Attestato originale di pagamento di Euro 140,00 a comprova del pagamento del contributo a favore dell'Autorità di Vigilanza Contratti Pubblici, ora ANAC.

Il versamento andrà effettuato con le modalità descritte dall'Autorità nella Deliberazione del 21 dicembre 2011 recante "Attuazione dell'art. 1, commi 65 e 67, della Legge 23 dicembre 2005, n. 266, per l'anno 2012" pubblicata sulla G.U. n.30 del 06/02/2012 (reperibile sul sito internet dell'Autorità: http://www.avcp.it.).

Il pagamento del contributo costituisce condizione di ammissibilità alla procedura di selezione; si procederà pertanto all'esclusione dei concorrenti che non avranno proceduto al versamento del contributo a favore dell'Autorità per la vigilanza sui contratti pubblici entro i termini di presentazione dell'offerta.

Il Concorrente, al fine di comprovare il pagamento del contributo, è tenuto ad allegare all'offerta la ricevuta di pagamento ottenuta all'indirizzo di posta elettronica indicato in sede di iscrizione a seguito del pagamento online sul Servizio di Riscossione del versamento della quota contributiva a favore dell'Autorità per la vigilanza sui contratti pubblici di lavori, servizi e forniture, ovvero originale dello scontrino rilasciato dai punti di vendita della rete dei tabaccai lottisti abilitati al pagamento di bollette e bollettini.

In caso di ATI o Consorzio o GEIE già costituito o da costituirsi il versamento è unico ed eseguito dalla capogruppo.

Copia del capitolato speciale di appalto sottoscritto in segno di conoscenza ed accettazione da parte del legale rappresentate della ditta concorrente

In caso di consorzio che partecipi all'interno di un RTC, il consorzio deve dichiarare sia il ruolo che occupa all'interno del RTC sia i dati richiesti dagli atti di gara in merito alla partecipazione da parte dei consorzi.

Nel caso di consorzi le dichiarazioni previste ai punti 2) e 3) devono essere rese dai medesimi soggetti di cui ai punti 2) e 3) relativi a:
- consorzio partecipante
- consorziati per i quali il consorzio concorre (nel caso di consorzi di cui all'articolo 34, comma 1, lettere b) e c) del D.Lgs. n. 163/2006

In caso di incorporazione, fusione societaria o cessione d'azienda, la dichiarazione prevista al punto 5) deve essere resa anche dagli amministratori e dai direttori tecnici che hanno operato presso la società incorporata, fusasi o che ha ceduto l'azienda nell'ultimo anno antecedente la data di pubblicazione del bando di gara. Qualora i suddetti soggetti non siano in condizione di rendere la richiesta dichiarazione, questa può essere resa dal legale rappresentante, mediante dichiarazione sostitutiva ai sensi dell'art. 47 d.P.R. n. 445/2000, nella quale si dichiari il possesso dei requisiti richiesti, indicando nominativamente i soggetti per i quali si rilascia la dichiarazione.

ampia e dettagliata Relazione tecnica-organizzativa, redatta in lingua italiana, nella quale dovranno essere descritti, ai fini dell'assegnazione del punteggio tecnico, i tempi, le modalità di organizzazione e svolgimento dei singoli servizi oggetto dell'affidamento tenendo presente che devono essere necessariamente rispettate le caratteristiche e le specifiche tecniche del servizio, ivi inclusi i livelli di servizio, previste e prescritte nel Capitolato speciale d'appalto, che costituiscono a tutti gli effetti requisiti/livelli di servizio minimi.

La stessa dovrà essere presentata sia in forma cartacea sia su supporto informatico (dvd/cd/chiave USB) in formato word o pdf.

La copia cartacea (formato A4) dovrà essere sottoscritta su ogni pagina con le stesse modalità dell'istanza di partecipazione, con allegata fotocopia del documento di identità del/dei firmatari. In caso di concorrente costituito o da costituirsi in raggruppamento/consorzio, al progetto dovrà essere allegata una dichiarazione, sottoscritta per accettazione da tutte le imprese raggruppate, delle prestazioni che ciascuna impresa raggruppata provvederà ad eseguire.

Fatto salvo quanto indicato sopra, l'offerta tecnica deve essere precisa e dettagliata e indicare in modo chiaro e sintetico: le modalità di esecuzione dei servizi, la quantità e la qualifica del personale impiegato e il numero di ore di servizio, la quantità e le caratteristiche di mezzi, attrezzature, sacchi, ecc., nonché ogni altro elemento richiesto espressamente nel Capitolato Speciale di Appalto. Ogni pagina stampata dei su elencati elaborati dovrà essere timbrata e sottoscritta dal legale rappresentante dell'impresa, compresi i depliant.

L'offerta economica comprensiva di marca da bollo indicante:
- la ragione sociale della ditta/Capogruppo in caso di R.T.C. /Consorzio, sede legale, codice fiscale e la partita IVA;
- la percentuale di ribasso offerta sul prezzo posto a base di gara. La percentuale di ribasso dovrà essere espressa in cifre e lettere e, in caso di discordanza prevarrà la percentuale espressa in lettere.

L'offerta economica deve essere, a pena di esclusione, firmata su ogni pagina per esteso dal legale rappresentante dell'impresa ovvero dal legale rappresentante dell'impresa mandataria del R.T.I. o consorzio già costituito. In caso di R.T.C. o Consorzio da costituirsi l'offerta economica dovrà essere sottoscritta dai legali rappresentanti di ciascuna dei componenti il futuro consorzio/R.T.I., a pena di esclusione.

L'Offerta non deve presentare correzioni o abrasioni;

Non sono ammesse offerte parziali, alternative, condizionate od espresse in modo indeterminato o in aumento o contenenti uno sconto pari a 0.

Nella busta "C - Offerta economica", non devono essere inseriti altri documenti rispetto a quanto richiesto al presente punto.

Gli importi dichiarati da operatori economici stabiliti in altro stato diverso dall'Italia (ex art. 47 del D. Lgs n. 163/2006), devono essere espressi in euro.

Nel caso in cui detti documenti siano sottoscritti da un procuratore del legale rappresentante o del titolare, va trasmessa la relativa procura.

# CRITERI DI AGGIUDICAZIONE
L'aggiudicazione avverrà, ai sensi dell'art. 83 del D.Lgs. n. 163/06, in favore del concorrente che avrà presentato l'offerta economicamente più vantaggiosa.

La valutazione delle offerte sarà eseguita ad insindacabile giudizio di una Commissione all'uopo nominata dall'Ente appaltante secondo la normativa vigente e composta da membri esperti nella gestione dei rifiuti.

La Commissione di gara, secondo i criteri e le modalità appresso indicati, attribuirà un punteggio massimo di 100 punti quale risultante dalla sommatoria delle seguenti valutazioni:

Maggiore frequenza di ritiro rifiuto VETRO alle utenze non domestiche.

Offerta raccolta alle utenze domestiche e contestuale trasporto in discarica e/o impianto di trattamento di pannolini e pannoloni.

Offerta raccolta e trasporto rifiuti da sfalcio giardini (calendarizzato e/o su prenotazione)

Offerta per ogni anno di appalto a tutte le utenze di calendario di raccolta su minimo 12 facciate con indicazione delle raccolte

Fornitura di buste in carta (da 10 litri) in sostituzione delle buste in materiale biodegradabile per la raccolta della frazione umida/organica a tutte le utenze domestiche e per tutta la durata dell'appalto

Offerta di rimozione (messa in sicurezza e trasporto) e gestione documentale (piano di lavoro ecc.) dell'eternit abbandonato sul suolo pubblico, eseguite da soggetto in possesso dell'iscrizione all'Albo Nazionale Gestori Ambientali alla categoria 10A e classe minima E.

Offerta di raccolta domiciliare degli olii vegetali esausti

La commissione esaminerà singolarmente le offerte tecniche e le valuterà attribuendo un punteggio per ogni sub criterio dianzi elencato e assegnando a ciascuna offerta un punteggio totale pari alla somma dei punti accordati per i sub criteri.

# VALUTAZIONE COMPLESSIVA
La gara sarà aggiudicata al concorrente che totalizzerà il maggior punteggio complessivo risultante dalla somma del punteggio ottenuto dall'Offerta tecnica e del punteggio ottenuto dall'Offerta economica.

# CAUSE DI ESCLUSIONE DALLA GARA
In base alle previsioni contenute dall'art 46, comma 1-bis del D.lgs. n. 163/2006 s.m.i., la Stazione Appaltante escluderà i concorrenti dalla procedura di gara nel caso in cui gli stessi non rispettino le prescrizioni previste dal D.Lgs. n. 163/2006 s.m.i., dal D.P.R. n. 207/2010 s.m.i. e da altre disposizioni di leggi vigenti nonché nei seguenti casi:
- qualora vi sia incertezza assoluta sul contenuto o sulla provenienza dell'offerta;
- per difetto di sottoscrizione o di altri elementi essenziali dell'offerta;
- mancanza di integrità del plico contenente l'offerta o la domanda di partecipazione;
- per altre irregolarità relative alla chiusura dei plichi, tali da far ritenere, secondo le circostanze concrete che sia stato violato il principio di segretezza delle offerte.

Troverà applicazione quanto previsto dal combinato disposto dell'art.38, comma 2-bis e dall'art.46, comma 1-ter del D.Lgs. n. 163/2006 in merito alla possibilità di regolarizzare la mancanza, l'incompletezza ed ogni altra irregolarità essenziale degli elementi e delle dichiarazioni sostitutive previste dal medesimo articolo 38. Il concorrente che vi ha dato causa sarà assoggettato, in favore della Stazione Appaltante ad una sanzione pecuniaria pari all'1 per mille del valore della gara e quindi pari ad Euro 1.838,04 (e comunque non superiore a 50.000 euro) garantito dalla cauzione provvisoria prevista dal precedente art.7.

# COMPLETAMENTO E CHIARIMENTO DEI DOCUMENTI PRESENTATI
L'Amministrazione appaltante si riserva, se lo ritiene necessario, di invitare i concorrenti a completare o a fornire chiarimenti in ordine al contenuto dei certificati, documenti e dichiarazioni presentati, nei limiti di cui all'art. 46, D. Lgs. n. 163/2006 e ss. mm..

# APERTURA DELLE BUSTE
Nella data ed ora indicate nel bando di gara, la Commissione appositamente nominata, provvederà, in seduta pubblica, alla verifica dell'integrità dei plichi, alla verifica della data ed ora di ricezione.

I rappresentanti dei concorrenti (non più di due persone per ogni offerente), se muniti di delega (anche in carta semplice, purché con esplicito riferimento alla procedura in oggetto) potranno far verbalizzare le loro osservazioni. In mancanza di delega sarà possibile solo assistere alle sedute pubbliche della Commissione.

Il Presidente provvederà prioritariamente, in seduta pubblica, dopo aver verificato la regolarità dei sigilli, all'apertura del plico generale e della busta "A" contenente la documentazione amministrativa ed al controllo della stessa.

All'esito del relativo esame di tutte le buste "A" pervenute nel termine perentorio, la Commissione, raccolte le eventuali osservazioni delle persone legittimate a parlare in nome e per conto delle singole imprese concorrenti, provvederà all'ammissione delle Imprese che hanno presentato regolare documentazione. Al termine di detta fase, come disposto dagli artt. 120, comma 2 e 283, comma 2, del D.P.R. 207/2010 e s.m.i. (come novellato dall'art. 12 del D.L. 52 del 7 maggio 2012), la Commissione appositamente nominata aprirà in seduta pubblica le buste contenenti le offerte tecniche, al fine di procedere esclusivamente alla verifica della presenza dei documenti prodotti dalle imprese offerenti. Successivamente il Presidente dichiarerà chiusa la seduta pubblica.

Ai sensi dell'art. 48, comma 1, del D.L.vo 163/2006 e s.m.i., prima di procedere all'apertura delle buste delle offerte tecniche, verrà richiesto ad un numero di offerenti non inferiore al 10 per cento delle offerte ammesse, arrotondato all'unità superiore, scelti con sorteggio pubblico, di comprovare, entro dieci giorni dalla data del ricevimento della richiesta medesima, il possesso dei requisiti di capacità economico-finanziaria e tecnico-organizzativa richiesti nel bando di gara, presentando la documentazione indicata nel bando.

Certificato di iscrizione all'Albo Nazionale Gestori Ambientali, di cui all'articolo 212 D. Lgs n. 152/06 e s.m.i. ed all'articolo 8 del D.M. Ambiente 28.04.1998 n. 406, per le seguenti categorie e classi: Categoria 1 classe F o superiore, per i servizi oggetto dell'appalto di data non anteriore a 6 mesi (in caso di RTI il requisito deve essere posseduto da ciascun appartenente al raggruppamento);

Bilanci, riclassificati in base alle normative europee recepite nell'ordinamento italiano (articoli 2423 e seguenti del Codice Civile), corredati dalle note integrative e dalle relative note di deposito, ovvero Dichiarazioni Annuali IVA corredate dalle relative ricevute di presentazione, riguardanti gli ultimi tre anni antecedenti la data di pubblicazione del Bando, dai quali possa desumersi il fatturato globale realizzato dall'impresa negli ultimi tre anni antecedenti alla pubblicazione del Bando di gara;

relativamente a quanto dichiarato dal concorrente in riferimento al requisito di cui al precedente punto 9.2 lett. C), i Certificati rilasciati e vistati dal/i Comune/i, anche costuituiti in Associazione di Comuni, con una popolazione complessiva servita di almeno 5.000 abitanti, con almeno un Comune con popolazione non inferiore a 3.500 abitanti residenti, che attestino l'avvenuta gestione nell'ultimo triennio antecedente la pubblicazione del bando di contratti aventi ad oggetto servizi di raccolta rifiuti e spazzamento stradale, con l'indicazione degli importi e delle date di svolgimento dei servizi (in caso di RTI, costituita o costituenda, il requisito deve essere posseduto dall'insieme del raggruppamento).

Quando tale prova non sia fornita, ovvero non confermi le dichiarazioni contenute nella domanda di partecipazione, la stazione appaltante procede all'esclusione del concorrente dalla gara, all'escussione della relativa cauzione provvisoria ed alla segnalazione del fatto all'AVCP per i provvedimenti di cui all'art. 6, comma 11, del D. Lgs. n. 163/2006 e s.m.i..

A soli fini collaborativi, si chiede di fornire la prevista documentazione già in sede di gara, inserendola nella busta "A", contenente la documentazione amministrativa.

La commissione, nominata ai sensi dell'art. 84 del D.L.vo 163/2006 e s.m.i., si riunirà in una o più sedute riservate al fine di giudicare gli elaborati contenuti nella busta "B", presentati dai concorrenti ed attribuire i punteggi di cui al precedente punto 13. Se del caso, a proprio giudizio discrezionale e insindacabile, la Commissione potrà richiedere, a tutti i partecipanti ammessi, chiarimenti sulla documentazione presentata. Conclusi i lavori in seduta riservata, il Presidente della Commissione in seduta pubblica, comunicati i punteggi attribuiti all'OFFERTA TECNICA", procederà all'apertura della busta "C" contenente l'offerta economica delle imprese ammesse, fino a quel momento custodite dal Responsabile del Procedimento, perfettamente chiuse e con i sigilli di presentazione.

La Commissione di gara verificherà le offerte presentate da ciascuna impresa e contenute nella busta "C" ed al termine di tale attività procederà a stilare apposito verbale e a dichiarare pubblicamente aggiudicataria provvisoria quella che avrà raggiunto il punteggio complessivo massimo, fatta salva la verifica di eventuali offerte anomale.

Ai sensi dell'art. 48, comma 2, la richiesta di controllo sul possesso dei suddetti requisiti è altresì inoltrata entro 10 giorni dalla conclusione delle operazioni di gara anche all'aggiudicatario ed al concorrente che segue in graduatoria qualora gli stessi non siano compresi fra i concorrenti sorteggiati, e nel caso in cui essi non forniscano la prova o non confermino le loro dichiarazioni si applicano le sanzioni previste dal comma 1 del medesimo disposto, si procederà alla determinazione della nuova soglia di anomalia dell'offerta ed alla conseguente eventuale nuova aggiudicazione.

Il Presidente della Commissione di Gara si riserva in ogni momento la facoltà di sospendere o rinviare la seduta di gara. Nel caso di rinvio si provvederà ad idonea pubblicazione sul sito della Regione Molise la/e data/e della/e successiva/e seduta/e.

Successivamente alla seduta pubblica concernente l'apertura delle offerte economiche, NON sarà fornita alcuna informazione telefonica in merito ai risultati di gara, stante quanto disposto dall'art. 13 del D.L.vo 163/2006 e s.m.i.

All'aggiudicazione definitiva si procederà a norma di legge.

# VERIFICA DELLE OFFERTE ANOMALE
Prima di assumere definitive determinazioni, l'Amministrazione Comunale si riserva facoltà di procedere alla verifica di offerte anormalmente basse, individuate ai sensi dell'art. 86 D. Lgs n. 163/06 e s.m.i., e si procederà ai sensi degli articoli 87, 88 e 89 D. Lgs n. 163/06 e s.m.i. e degli artt. 121 e 284 DPR 207/2010 e s.m.i. La Stazione appaltante si riserva, ai sensi dell'art. 88 comma 7 D. Lgs n. 163/06 e s.m.i., la facoltà di procedere contemporaneamente alla verifica di anomalia delle migliori offerte, non oltre la quinta, fermo restando quanto previsto ai commi da 1 a 5 dello stesso articolo.

# PAGAMENTI
I pagamenti saranno effettuati secondo i termini e con le modalità stabilite nel Capitolato Speciale d'Appalto.

# AGGIUDICAZIONE DEFINITIVA E CONTROLLI
Ai sensi dell'articolo 11, commi 7 e 8, del D. Lgs. n. 163/2006, l'aggiudicazione definitiva, con provvedimento esplicito oppure divenuta tale per il trascorso del termine, non equivale in nessun caso ad accettazione dell'offerta e diventa efficace solo dopo la verifica del possesso dei requisiti dell'aggiudicatario e dell'assenza di cause di esclusione, con particolare riferimento:
- all'assenza di provvedimenti ostativi relativi alla disciplina vigente in materia di contrasto alla criminalità organizzata (antimafia) di cui agli articoli 6 e 67, comma 1, del D. Lgs. n. 159/2011, documentabile con le modalità di cui all'articolo 99, comma 2-bis dello stesso decreto legislativo;
- alla regolarità contributiva, mediante acquisizione del documento unico di regolarità contributiva (DURC) di cui all'art. 6 del DPR n. 207/2010;
- alla veridicità delle dichiarazioni sull'assenza delle cause di esclusione di cui all'articolo 38 del D. Lgs. n. 163/2006;
- all'assenza di ogni altra condizione ostativa all'aggiudicazione, prevista da disposizioni normative;

Effettuati gli opportuni controlli sul possesso dei requisiti oggetto di autocertificazione e di autodichiarazione, l'aggiudicazione provvisoria in favore della ditta che avrà offerto il prezzo economicamente più vantaggioso diverrà definitiva a seguito di adozione di apposita determinazione del Responsabile del Servizio, di cui sarà data tempestiva comunicazione all'aggiudicatario.

L'affidatario dovrà, nel termine di gg. 15 dalla relativa richiesta, produrre tutta documentazione necessaria alla stipula del contratto, compresa la cauzione di cui all'art. 113 del D. Lgs n. 163/2006.

Se la verifica delle dichiarazioni rese dai prestatori di servizi appartenenti ad altro Stato aderente all'Unione Europea non si possa espletare con le modalità di cui agli articoli sopra richiamati, gli stessi sono tenuti a riprodurre in originale o copia autentica i certificati sostituiti con le autocertificazioni o con le autodichiarazioni.

Conseguentemente, esperite le verifiche di cui all'art. 48, comma 2, del D. Lgs. n. 163/2006 e s.m.i. e le altre verifiche di Legge, si procederà all'aggiudicazione definitiva e, acquisita la garanzia per l'esecuzione del contratto (ex art. 113 del D.Lgs. n. 163/2006 e s.m.i.) e gli altri documenti richiesti dal Capitolato Speciale D'Appalto, si procederà alla stipulazione del contratto in forma pubblica amministrativa, ai sensi dell'art. 11, comma 13, del D. Lgs. n. 163/2006 e s.m.i..

# CONTRATTO
Il contratto sarà rogato in forma pubblica amministrativa, in modalità elettronica, dal Segretario Comunale.

In caso di decadenza, di inidoneità o in caso di qualsiasi altra ipotesi di impossibilità per l'aggiudicatario di stipulare il contratto, o in caso di risoluzione per qualsiasi motivo del contratto già stipulato, all'aggiudicatario si procederà ai sensi dell'art. 140 del D. Lgs. n. 163/2006.

# TRATTAMENTO DEI DATI PERSONALI
i dati richiesti sono raccolti per le finalità inerenti alla procedura, disciplinata dalla legge, per l'affidamento di appalti di servizi;

per i documenti e le dichiarazioni da presentare ai fini dell'ammissione alla gara, la Ditta concorrente è tenuta a rendere i dati e la documentazione richiesta, a pena di esclusione dalla gara medesima.

per i documenti da presentare ai fini dell'eventuale aggiudicazione e conclusione del contratto, la Ditta che non presenterà i documenti o non fornirà i dati richiesti, sarà sanzionata con la decadenza dall'aggiudicazione;

# AVVERTENZE GENERALI
L'Amministrazione comunale si riserva la facoltà di non dar corso alla gara, anche ad aggiudicazione provvisoria già avvenuta, qualora, a suo insindacabile giudizio, dovesse ritenere pregiudicato l'interesse pubblico di cui ha cura.

L'Amministrazione, si riserva, altresì, la facoltà, in caso di morte, fallimento o risoluzione del contratto per grave inadempimento dell'originario appaltatore, di interpellare il concorrente che ha formulato la prima migliore offerta, fino al quinto migliore offerente, escluso l'originario aggiudicatario.

Il periodo decorso il quale la ditta concorrente potrà svincolarsi dall'offerta fatta è di 180 gg. dal termine ultimo per il ricevimento delle offerte. La stipulazione del contratto avrà luogo entro il termine di legge. Lo stipulando contratto non conterrà la clausola compromissoria.

# DOVERI DELL'AGGIUDICATARIO
L'aggiudicatario e l'impresa risultata seconda nella relativa graduatoria, in seguito all'aggiudicazione provvisoria, ai sensi dell'art.48, comma 2, del D. Lgs. n. 163/2006, dovranno documentare, nei termini assegnati dall'ufficio, producendo i relativi certificati, quanto dichiarato in sede di gara.

L'aggiudicatario definitivo dovrà costituire una cauzione definitiva nella misura prevista dall'art. 113 del D. Lgs. n. 163/2006 e s.m.i nonché il deposito delle spese contrattuali, poste interamente a suo carico. Si intendono applicabili, sebbene non espressamente richiamate, tutte le norme contenute nel bando di gara e nel Capitolato Speciale d'appalto. In caso di contrasto tra le norme del presente bando e quelle contenute nel Capitolato Speciale d'appalto, ai fini della regolarità della procedura concorsuale, si intenderanno prevalenti le prime in quanto il bando di gara e il disciplinare costituiscono la lex specialis del procedimento.

# INFORMAZIONI
Ai fini del presente disciplinare per Codice si intende il "Codice dei contratti pubblici di lavori, servizi e forniture" approvato con il D. Lgs. n. 163 del 12 aprile 2006 e s.m.i.

Al fine del presente disciplinare per Regolamento si intende Regolamento di esecuzione e attuazione del D. Lgs. 12 aprile 2006, n. 163, recante "Codice dei contratti pubblici relativi a lavori, servizi e forniture" approvato con D.P.R. 5 ottobre 2010, n. 207 e s.m.i..

Tutta la documentazione deve essere in lingua italiana o corredata di traduzione giurata.

L'Amministrazione, per motivi di pubblico interesse, si riserva la facoltà di revocare la presente gara senza che le imprese partecipanti possano accampare diritti di sorta e senza alcun rimborso per ogni eventuale spesa sostenuta.

L'Amministrazione assolve all'obbligo di comunicazione ai controinteressati del provvedimento di aggiudicazione definitiva, ai sensi degli artt. 11, comma 10, e 79, comma 5, del Codice, allo svincolo della garanzia di cui all'art. 75, commi 1 e 9 del Codice, nonché all'obbligo di comunicazione di eventuali chiarimenti e ulteriori sedute pubbliche, esclusivamente mediante invio ai recapiti fax e/o all'indirizzo di posta elettronica certificata che ciascuna impresa avrà l'obbligo di indicare in sede di partecipazione, esonerando l'Amministrazione Comunale da ogni responsabilità in caso di difetto di funzionamento del proprio apparecchio ricevitore.

Sarà consentito ai partecipanti alla gara formulare richieste di chiarimenti sino alle ore 12,00 del giorno 02/12/2015 tramite e-mail al seguente indirizzo: urbanistica@comune.vinchiaturo.cb.it.

Le risposte saranno pubblicate esclusivamente sul sito internet della Regione Molise non oltre dieci giorni prima del termine ultimo di presentazione delle offerte (art. 71, comma 2, D. Lgs n. 163/2006).

Le risposte ai quesiti posti come indicato al punto precedente, saranno fornite nella parte riservata alla procedura di gara in oggetto.
Si specifica che qualsiasi ulteriore comunicazione da parte di questa Stazione Appaltante avverrà tramite il sito e la sezione sopra indicati, alla cui consultazione, pertanto, si rimanda.

Non saranno quindi trasmesse risposte dirette e riservate alle singole Ditte.

L'impresa appaltatrice inoltre è tenuta al pagamento delle spese previste dall'art. 55 del capitolato speciale d'appalto, che saranno quantificate contestualmente alla comunicazione di aggiudicazione definitiva e che dovranno essere versate all' Ente almeno 10 giorni prima della data fissata per la stipulazione del contratto.

Il verbale di aggiudicazione non costituisce contratto.

# ORGANO COMPETENTE PER IL RICORSO
È il Tribunale Amministrativo Regionale T.A.R. Molise a cui potrà essere presentato ricorso nel termine di 30 (trenta) giorni dalla comunicazione di avvenuta aggiudicazione dell'appalto.

# DISPOSIZIONI FINALI
Per quanto non previsto nel presente disciplinare si fa rinvio alle leggi ed ai regolamenti vigenti in materia ed al capitolato speciale d'appalto.
