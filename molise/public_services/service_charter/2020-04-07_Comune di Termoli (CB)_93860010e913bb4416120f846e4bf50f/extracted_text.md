# CARTA DEI SERVIZI SOCIALI
## Prefazione
La domanda di servizi sociali del Comune di Termoli è determinata dalla morfologia del territorio e dalla sua situazione sociale ed economica. Centro di comunicazioni che si sviluppano su strada, su rotaia e via mare, con lo sguardo sull'Adriatico e l'accesso da e verso l'entroterra collinare, dotata di un polo industriale, la Città aggrega intorno a sé a seconda delle stagioni e in ragione delle circostanze una popolazione variegata e mutevole, che può arrivare a triplicare nel periodo estivo. Di fatto, essa è punto di rifermento per una serie rilevante di servizi, legati ai settori industriale, amministrativo, didattico-educativo, sanitario, commerciale, ristorativo, turistico-alberghiero e, ovviamente, sociale.

Questa la cornice complessiva entro cui si collocano i Servizi sociali del Comune di Termoli e che ho l'onore di presentare all'utenza per la qualità, quantità e accessibilità che li connotano, attraverso il documento che li descrive e pubblicizza, ossia la "Carta dei servizi". Il sistema del welfare si fonda sui principi dell'uguaglianza e dell'equità che sono una conquista delle democrazie moderne e mira a sostenere e accompagnare i più deboli, i disabili, gli anziani, i minori, le persone con disagio, gli indigenti, le famiglie, i genitori fragili, l'infanzia, la maternità, la casa... l'elenco potrebbe essere ancora più lungo e non può escludere i senza fissa dimora e i migranti. Un insieme complesso e articolato di servizi, per rispondere alle istanze articolate e complesse degli utenti, che impone capacità di ascolto, rispetto dell'altro, sensibilità, riservatezza e una grande preparazione.

Doti che il personale dell'Assessorato ai Servizi sociali del Comune di Termoli dispiega ogni giorno con sollecitudine e perizia e che hanno consentito di dotare la città di servizi avanzati, di livello metropolitano: quattro centri sociali anziani, due centri socio-educativi, uno per disabili e uno per minori, tre asili nido, una scuola dell'infanzia comunale, il centro estivo, la mensa scolastica da O a tredici anni, una casa di accoglienza per minori, l'assistenza domiciliare ai minori, ai disabili e agli anziani, gli interventi economici, le borse lavoro e i tirocini formativi, le politiche attive del lavoro per i giovani che si trasformano nei progetti di servizio civile e garanzia giovani, nelle attività dello sportello Eurodesk.

Molti di questi servizi l'Assessorato ai servizi sociali del Comune di Termoli li condivide anche, nel suo ruolo di capofila, con l'Ambito sociale di zona e l'Autorità urbana. In tale modo la Città di Termoli conferma la sua funzione di hub del welfare per una popolazione non inferiore a 75.000 abitanti e un territorio che si estende ben oltre i confini municipali. Un compito che ha il sapore di una sfida e che ci impegniamo a raccogliere nell'ottica del miglioramento continuo.

## Finalità generali
Il Comune è l'istituzione più vicina ai cittadini e, come tale, deve dare una risposta concreta alle necessità delle fasce più deboli della comunità, salvaguardando e sostenendo gli anziani, i disabili, e le famiglie in situazioni sociali particolari, nel rispetto delle competenze affidate. L'articolo 6, comma 1, della legge 08.11.2000, n. 328 "Legge quadro per la realizzazione del sistema integrato di interventi e servizi sociali" attribuisce ai Comuni la titolarità del sistema integrato di interventi e servizi sociali", ed attribuisce ai comuni la titolarità delle funzioni amministrative concernenti gli interventi sociali svolti a livello locale.

L'amministrazione comunale di Termoli ha predisposto questa Carta dei Servizi Sociali proprio con l'intento di comunicare tutte le informazioni utili sulle attività socio-assistenziali comunali e rendere trasparenti le modalità di erogazione dei servizi.

L'approvazione della Carta dei Servizi Sociali rappresenta per l'amministrazione comunale un'importante opportunità di dialogo con i cittadini e uno stimolo al miglioramento della qualità offerta. La carta dei servizi sociali predisposta dal Comune di Termoli non è una Carta rigida ma sarà periodicamente aggiornata con i nuovi progetti e servizi attivati.

## Perché la Carta dei servizi sociali del Comune di Termoli
Nella Carta dei servizi sociali sono definiti i criteri per l'accesso ai servizi, le modalità del relativo funzionamento, le condizioni per facilitarne le valutazioni da parte degli utenti nonché le procedure per assicurare la tutela degli utenti (legge n. 328/2000 art. 13).

I principi fondamentali cui è ispirata la carta sono quelli strategici dell'uguaglianza ed equità nell'accesso ai servizi, della trasparenza e imparzialità delle prestazioni, della partecipazione attiva dei cittadini alla cosa pubblica.

A garanzia del rispetto di tali principi fondamentali, il Settore Politiche Sociali del Comune si impegna a garantire:
- l'accesso ai propri servizi a tutti coloro che ne hanno bisogno nell'ambito del territorio comunale;
- l'informazione sulle modalità di erogazione dei servizi;
- la disponibilità della documentazione relativa alle prestazioni ricevute, per ogni utente e per coloro che ne hanno legalmente diritto, entro il minor tempo possibile;
- la riservatezza e il rispetto della dignità della persona per qualsiasi servizio che venga erogato;
- la personalizzazione dell'assistenza in rapporto alle esigenze del singolo in relazione al suo stato di minore, disabile o anziano;

In sintesi, la Carta dei Servizi deve permettere la conoscenza e la comprensione delle caratteristiche e delle modalità di accesso o di fruizione delle prestazioni erogate: orari, tariffe, professionalità del personale addetto, tempi di attivazione, tutela della privacy e standard di qualità. Ogni utente, infatti, deve avere le informazioni necessarie per verificare e valutare direttamente la qualità della prestazione e deve poter esprimere il proprio grado di soddisfazione o di insoddisfazione.

CUSTOMER SATISFACTION: Misurare la qualità nell'ambito del Settore Sociale significa individuare il grado di soddisfazione della persona che usufruisce del servizio (Qualità percepita). Il modello di valutazione della qualità dei servizi è focalizzato su tre dimensioni:
- la struttura operativa;
- il processo di produzione dei servizi;
- l'efficacia ed il raggiungimento degli obiettivi.

Per ciascuna dimensione vengono individuati alcuni fattori di qualità nelle relative schede descrittive. L'elemento di controllo della qualità, in tutte le sue dimensioni, è rappresentato in primo luogo dal grado di soddisfazione del cittadino, che dipende dalla percezione della congruenza o dell'incongruenza dell'aspettativa dei servizi offerti. Gli strumenti utilizzati per monitorare il grado di soddisfazione dei cittadini che usufruiscono dei servizi sono:
- trattazione dei reclami e delle osservazioni formulate sull'attività dei servizi sociali;
- somministrazione di questionari agli utenti che utilizzano I servizi presi in esame.

La realizzazione della presente Carta dei servizi sociali costituisce lo strumento di promozione della qualità di attenzione verso i cittadini.

## Come usare la Carta dei Servizi
La Carta dei servizi è suddivisa in aree di intervento, all'interno delle quali sono riportate tutte le prestazioni che il Comune è in grado di offrire ai Cittadini.

Per ogni servizio pubblico è presente una scheda che descrive, in maniera sintetica:
- Che cos'è;
- A chi si rivolge;
- Costo;
- Accesso;
- Documenti necessari;
- Dove rivolgersi e responsabile del servizio;
- Le garanzie di qualità che il Comune si impegna a ricercare e mantenere.

Di seguito viene fornita una presentazione dei servizi sociali erogati dal Comune, divisa per area d'intervento:
- Area Assistenza Adulti, Stranieri e Anziani;
- Area Servizi Disabilità;
- Area Responsabilita Familiari, Minori, Servizi Residenziali e Socio Educativi;
- Area Servizi Istruzione;
- Area Politiche della Casa

# AREA I - ASSISTENZA ADULTI, ANZIANI E STRANIERI
## SERVIZI ED INTERVENTI A SOSTEGNO DELLA FAMIGLIA - ASSISTENZA ALLA PERSONA
### COS'È
È un contributo economico offerto dal Comune al singolo, alle famiglie, agli anziani che dispongono di entrate insufficienti al soddisfacimento dei bisogni fondamentali. Gli interventi di assistenza economica, previsti dalla legge 328/2000 e dalla legge regionale n. 1/2000, sono erogati per garantire livelli minimi di sussistenza, principalmente per le necessità relative a situazioni di grave disagio. Il Comune disciplina annualmente le modalità di erogazione dei contributi con apposita Delibera di Giunta

Gli interventi economici consistono in:
- Pronto Intervento: misura economica straordinaria destinata a fronteggiare emergenze quali, ad esempio: l'acquisto dei farmaci, il pagamento di utenze domestiche di importi minimi, cancelleria scolastica. L'entità del sostegno non può superare la quota di € 180,00 e può essere erogato, in presenza di fondi per un massimo di quattro volte in un anno;
- Pacchetto Risorse: Intervento economico straordinario che risponde ad esigenze e bisogni di maggiore entità quali, ad esempio: pagamento spese condominiali, affitti non pagati per cause da addebitare a disoccupazione prolungata, spese particolarmente onerose per cure sanitarie. L'entità del sussidio non può superare la quota di € 387,00 e può essere erogato, in presenza di fondi per un massimo di quattro volte in un anno;

### A CHI SI RIVOLGE
A tutti i cittadini che:
- non dispongono di entrate sufficienti a garantire dignitose condizioni di vita;
- hanno maturato 2 anni di residenza al Comune di Termoli

### COSTO
Gratuito

### ACCESSO
Richiesta formale di concessione contributo da presentare all'Ufficio Assistenza del Comune - Settore Politiche Sociali

### MODULO
Modulo di domanda da compilare presso l'ufficio Assistenza-Politiche Sociali

### DOCUMENTI NECESSARI
- Certificazione ISEE (INDICATORE DELLA SITUAZIONE ECONOMICA EQUIVALENTE) ordinario in corso di validità
- Certificato di disoccupazione dei componenti adulti iscritti al centro per l'impiego
- Documenti relativi alle spese da affrontare

## ASSEGNO DI MATERNITÀ
### COS'È
È un contributo previsto dall'art. 74 del D.L.gs 151/2001 e ss.mm. erogato dall'INPS e gestito dal Comune, per la nascita o l'adozione di un figlio in Famiglie con una determinata situazione economica.

### A CHI SI RIVOLGE
Possono beneficiare del contributo le donne residenti nel Comune, con cittadinanza italiana o di uno stato dell'Unione Europea ovvero in possesso della carta di soggiorno se cittadini extracomunitari, che hanno partorito un bambino e le mamme adottive e in affido preadottivo. Il beneficio è concesso solo se il reddito familiare è inferiore ad un limite prestabilito, e se prive del trattamento previdenziale dell'indennità di maternità. In alcuni casi particolari il beneficio spetta al padre o all'affidatario.

### COSTO
Gratuito

### ACCESSO
La domanda va presentata dalla madre entro sei mesi dalla data del parto o del decreto di adozione, pena la perdita del diritto.

### MODULO
La modulistica è disponibile presso gli uffici comunali, durante il normale orario di servizio.

### DOCUMENTI NECESSARI
Certificazione I.S.E.E. in corso di validità e coordinate conto corrente bancario per l'accredito del contributo.

## ASSEGNO NUCLEI FAMILIARI NUMEROSI
### COS'È
È un contributo economico erogato dall'I.N.P.S, a sostegno delle famiglie italiane o comunitarie residenti, con almeno tre figli minori. È un contributo previsto dall'articolo 65 della legge 448/1998 per i nuclei familiari composti da cittadini italiani, comunitari ed extracomunitari residenti con tre o più figli con età inferiore ai 18 anni. L'assegno non costituisce reddito ai fini fiscali e previdenziali. Il diritto decorre dal primo Gennaio di ogni anno o comunque tal primo mese in cui si siano raggiunti i requisiti.

### A CHI SI RIVOLGE
Possono beneficiare del contributo le famiglie italiane o straniere dell'Unione Europea con tre o più figli minorenni. Il beneficio è concesso solo se il reddito familiare è inferiore ad un limite prestabilito. La domanda deve essere presentato ogni anno.

### COSTO
Gratuito

### ACCESSO
La domanda va presentata entro il mese di Gennaio dell'anno successivo, pena la perdita del diritto.

### MODULO
La modulistica è disponibile presso gli uffici comunali, durante il normale orario di servizio.

### DOCUMENTI NECESSARI
Certificazione I.S.E.E. in corso di validità e coordinate conto corrente bancario per l'accredito del contributo.

## REDDITO ECONOMICO DI INCLUSIONE - REI
### COS'È
Il Reddito di inclusione (REI) è una misura di contrasto alla povertà dal carattere universale, condizionata alla valutazione della condizione economica. Il REI si compone di due parti:
- Un beneficio economico erogato mensilmente attraverso una carta di pagamento elettronica.
- Un progetto personalizzato di attivazione e di inclusione sociale e lavorativa volto al superamento della condizione di povertà, predisposto sotto la regia dei servizi sociali comunali.

### A CHI SI RIVOLGE
Il REI nel 2018 sarà erogato alle famiglie in possesso dei seguenti requisiti.

Requisiti economici: Il nucleo familiare deve essere in possesso congiuntamente di:
- Un valore ISEE in corso di validità non superiore a 6 mila euro;
- Un valore ISRE non superiore a 3 mila euro;
- Un valore del patrimonio immobiliare, diverso dalla casa di abitazione, non superiore a 20 mila euro.
- Un valore del patrimonio mobiliare (depositi, conto correnti) non superiore a 1 O mila euro (ridotto a 8 mila euro per la coppia ed a 6 mila euro per la persona sola).

Requisiti di residenza e di soggiorno: Il richiedente deve essere congiuntamente:
- Cittadino dell'Unione o suo familiare che sia titolare del diritto di soggiorno o del diritto di soggiorno permanente, ovvero cittadino di paesi terzi in possesso del permesso di soggiorno UE per soggiornati di lungo periodo;
- Residenti in Italia, in via continuativa, da almeno due anni al momento della presentazione della domanda.

Requisiti familiari: Il nucleo familiare deve trovarsi in almeno una delle seguenti condizioni:
- Presenza di un minorenne;
- Presenza di una persona con disabilità e di almeno un suo genitore o di un tutore;
- Presenza di una donna in stato di gravidanza accertata (nel caso in cui sia l'unico requisito posseduto, la domanda può essere presentata non prima di quattro mesi dalla data presunta del parto e deve essere corredata da documentazione medica rilasciata da una struttura pubblica);
- Presenza di una persona di età pari o superiore a 55 anni che si trovi in stato di disoccupazione.

Altri requisiti:
- Per accedere al REI è inoltre necessario che ciascun componente del nucleo familiare:
    - Non percepisca già prestazioni di assicurazione sociale per l'impiego (NASpl) o altri ammortizzatori sociali di sostegno al reddito in caso di disoccupazione involontaria;
    - Non possieda autoveicoli e/o motoveicoli immatricolati la prima volta nei 24 mesi antecedenti la richiesta (sono esclusi gli autoveicoli e i motoveicoli per cui è prevista un'agevolazione fiscale in favore di persone con disabilità);
    - Non possieda navi e imbarcazioni da diporto.

### COSTO
Gratuito

### ACCESSO
La domanda può essere presentata presso il Comune di residenza o eventuali altri punti di accesso indicati dal Comune.

### MODULO
Il Comune raccoglie la domanda, verifica i requisiti e la invia all'lnps entro 15 giorni lavorativi. L'Istituto Nazionale di Previdenza Sociale a sua volta analizzerà la domanda e, in caso positivo, entro 5 giorni lavorativi autorizzerà Poste italiane a disporre l'accredito tramite l'emissione della carta REI e successivo invio del codice PIN.

Il REI viene concesso per un periodo massimo di 18 mesi e, se necessario, potrà essere rinnovato per altri 12 mesi. In tal caso la richiesta di rinnovo potrà essere inoltrata non prima di 6 mesi dall'erogazione dell'ultima mensilità.

## CONTRIBUTO PER CANONE DI LOCAZIONE
### COS'È
È un contributo economico, previsto dalla Legge 431/98, quale aiuto alle persone che pagano un canone di locazione eccessivamente oneroso rispetto al proprio reddito. È un contributo che viene concesso mediante emanazione di apposito bando pubblicato dal Comune a persone che pagano un canone di locazione eccessivo rispetto alla propria situazione reddituale. Il contributo non costituisce reddito ai fini fiscali e previdenziali.

Attivato solo sulla base di finanziamenti regionali erogati al Comune di Termoli

### A CHI SI RIVOLGE
Possono beneficiare del contributo le persone italiane e straniere, residenti nei Comuni, in possesso dei seguenti requisiti:
- occupazione di un alloggio in locazione a titolo di residenza principale o esclusiva e per effetto di un contratto di locazione valido e registrato;
- non titolarità, da parte di alcun componente del nucleo familiare, del diritto di proprietà su un alloggio adeguato alle esigenze del nucleo familiare dell'ambito regionale;
- non avere ottenuto l'assegnazione di un alloggio realizzato con contributi pubblici;
- non inclusione dell'alloggio nelle categorie catastali A/1, A/8 e A/9;
- superficie utile interna all'alloggio suddetto non superiore a 110 mq, maggiorata del 10% per ogni ulteriore componente il nucleo familiare dopo il quarto
- livello di reddito familiare inferiore ad una data soglia, che viene determinata annualmente in base alla normativa.

### COSTO
Gratuito

### ACCESSO
La domanda va presentata al Comune di Termoli, entro il termine stabilito annualmente in apposito bando comunale.

### MODULO
La modulistica è disponibile presso gli Uffici Comunali durante il normale orario di servizio.

### DOCUMENTI NECESSARI
L'elenco dei documenti occorrenti per accedere al servizio è determinato dal Bando all'uopo predisposto.

## CONTRIBUTI PER LA FORNITURA DEL GAS METANO E/O ENERGIA ELETTRICA
### COS'È
È un contributo economico a favore dei nuclei familiari in situazione di particolare bisogno, per il pagamento della fornitura del gas metano o energia elettrica. È un contributo previsto da norme legislative che prevedono una riduzione delle spese di fornitura del gas metano o energia elettrica per nuclei familiari in situazioni di particolare bisogno.

### A CHI SI RIVOLGE
Possono beneficiare del contributo i cittadini residenti nel Comune, titolari di un contratto di erogazione di energia elettrica o del gas metano, a servizio di abitazioni in affitto o in proprietà, aventi le caratteristiche di cui alle normative vigenti in materia.

### COSTO
Gratuito

### ACCESSO
La domanda va presentata al Comune entro il termine stabilito annualmente in apposito modulo.

### MODULO
La modulistica è disponibile presso gli uffici comunali durante il normale orario di servizio.

### DOCUMENTI NECESSARI
Certificazione I.S.E.E in corso di validità e documentazione relativa alle fatture gas metano e/o energia elettrica.

## CONTRIBUTO PER MOROSITÀ INCOLPEVOLE
### COS'È
È un contributo che prevede una revisione del debito contratto con l'istituto delle case popolari - IACP, subordinato a situazioni di malattia o disoccupazione dei componenti adulti del nucleo.

Attivato solo sulla base di finanziamenti regionali erogati al Comune di Termoli

### A CHI SI RIVOLGE
Cittadini inquilini assegnatari di un alloggio popolare

### COSTO
Gratuito

### ACCESSO
La domanda va presentata al Comune entro il termine stabilito annualmente dalla Regione.

### MODULO
La modulistica è disponibile presso gli uffici comunale durante il normale orario di servizio.

### DOCUMENTI NECESSARI
L'elenco dei documenti occorrenti per accedere al servizio è determinato dal Bando approvato dal Comune di Termoli.

## BUONI SOCIALI
### COS'È
È un contributo che sostituisce il servizio domiciliare domestico, è pari al costo orario del servizio

### A CHI SI RIVOLGE
Alla persone che hanno compiuto i 65 anni d'età e che necessitano del servizio domiciliare e possono gestire in autonomia, le ore di servizio assegnate sulla base del PAI (progetto assistenziale individualizzato)

### COSTO
Gratuito

### ACCESSO
Richiesta formale di concessione contributo da presentare all'Ufficio Assistenza del Comune - Settore Politiche Sociali.

### MODULO
La modulistica è disponibile presso gli uffici comunali, durante il normale orario di servizio

### DOCUMENTI NECESSARI
Certificazione ISEE (INDICATORE DELLA SITUAZIONE ECONOMICA EQUIVALENTE) ordinario in corso di validità

## SEGRETARIATO SOCIALE
### COS'È
È un luogo di prima accoglienza e consulenza che il Servizio Sociale del Comune offre al cittadino con la finalità di:
- assicurare tempestività e immediatezza nell'accoglienza e nell'orientamento della persona;
- promuovere processi di inclusione sociale e di rimozione delle cause di disagio;
- ricomporre la frammentarietà delle informazioni sulle risorse territoriali esistenti.

### A CHI SI RIVOLGE
Possono beneficiare del servizio tutti i cittadini

### COSTO
Gratuito

### ACCESSO
L'accesso è consentito nei giorni e negli orari di apertura al pubblico

### MODULO
La modulistica è disponibile presso gli uffici comunali, durante il normale orario di servizio.

### DOCUMENTI NECESSARI
L'elenco dei documenti occorrenti per accedere al servizio è determinato di volta in volta dall'operatore sociale di riferimento.

## SERVIZIO DI ASSISTENZA DOMICILIARE ANZIANI (SAD)
### COS'È
È un servizio di assistenza domiciliare costituito da un insieme di interventi che si svolgono in via prioritaria al domicilio dell'utente.

### A CHI SI RIVOLGE
I destinatari dell'assistenza sono in particolare anziani semi autosufficienti o che hanno ridotte capacità funzionali che vivono da soli o in coppia.

### COSTO
Compartecipazione stabilita ogni anno con delibera di giunta comunale sulla base del valore ISEE

### ACCESSO
Il servizio è usufruibile a domicilio e riguarda: interventi a carattere domestico (governo della casa, pulizia, igiene personale, preparazione pasti ecc.); attività socio-assistenziali (disbrigo pratiche, piccole commissioni, accompagnamento alle visite mediche ecc.); servizio taxi (per coloro che non possono utilizzare i mezzi pubblici); servizio pasti (consegna a domicilio dei pasti a coloro che non possono cucinare in casa per ragione di incolumità degli stessi e/o del condominio, e per incapacità personale).

### MODULO
La modulistica è disponibile presso gli uffici comunali, durante il normale orario di servizio.

### DOCUMENTI NECESSARI
Gli interventi sono definiti da un progetto assistenziale (PAI) predisposto dai servizi sociali comunali. Le domande per usufruire del servizio possono essere presentate al Settore Politiche Sociali- area anziani presentando il documento I.S.E.E.

## CASA DI RIPOSO R.S.A. "OPERA SERENA"
### COS'È
La residenza anziani Opera Serena, gestita dalla Cooperativa Sociale Solidalia, è una Struttura residenziale finalizzata all'accoglienza, cura e recupero funzionale di Persone anziane al di sopra dei 65 anni autosufficienti e non, per periodi di lungo degenza e per periodi programmati e limitati nel tempo ancorati ad obiettivi di tutela del benessere della Persona, insieme ad un buon livello di assistenza tutelare ed alberghiera.

La struttura opera per garantire agli Ospiti:
- un elevato livello assistenziale e sanitario;
- la conservazione, ove è possibile, dell'autonomia individuale e delle capacità fisiche e mentali;
- un ambiente di vita sereno indirizzato al rispetto dei bisogni e alla prevenzione degli stati di disagio;
- personale qualificato e aggiornato in base alle normative vigenti e alle diverse professionalità;
- convenzioni con le scuole-lavoro del territorio per la formazione di nuovo personale OSS;
- occasioni di incontro, socializzazione e condivisione per favorire i rapporti con i familiari, amici, parenti e con il mondo esterno;
- la realizzazione di progetti rivolti agli Ospiti, familiari e al territorio con la finalità di sensibilizzare e conservare la storia e le tradizioni del nostro territorio;
- momenti di festa;
- il riconoscimento del valore sociale del volontariato, ne promuove l'apporto, integrandolo nei propri programmi d'intervento al fine di assicurare prestazioni armonizzate con quelle del servizio.

L'organizzazione della Residenza garantisce la continuità delle prestazioni nelle 24 ore (sia assistenziali sia sanitarie).

Attualmente la residenza offre i seguenti servizi:
- Residenza Sanitaria;
- Centro Diurno Integrato.

La Residenza Sanitaria Anziani è un Istituto di ricovero, che accoglie persone anziane non autosufficienti, non più in grado di rimanere al proprio domicilio a causa delle loro condizioni di salute e di autonomia. I ricoveri possono essere temporanei o a tempo indeterminato. Secondo la normativa nazionale, la RSA deve offrire agli ospiti:
- una sistemazione residenziale con un'impronta il più possibile domestica, organizzata in modo da rispettare il bisogno individuale di riservatezza e di privacy, stimolando al tempo stesso la socializzazione tra gli ospiti;
- tutti gli interventi medici, infermieristici e riabilitativi necessari a prevenire e curare le malattie croniche e le loro eventuali riacutizzazioni;
- un'assistenza individualizzata, orientata alla tutela e al miglioramento dei livelli di autonomia, al mantenimento degli interessi personali e alla promozione del benessere.

I centri diurni assistenziali sono strutture socio-sanitarie che erogano i loro servizi solo di giorno e sono destinati ad anziani con diversi gradi di non autosufficienza. Il loro intento è anche quello di offrire un aiuto alle famiglie, oltre che potenziare e compensare competenze ed abilità legate all'autonomia ed all'identità.

### A CHI SI RIVOLGE
Hanno diritto ad usufruire del collocamento in struttura residenziale o semiresidenziale le persone anziane, autosufficienti, e/o non autosufficienti che hanno un'età pari o superiore ai 65 anni.

### COSTO
Per accedere alla struttura è necessario corrispondere una retta quale forma di compartecipazione ai costi di mantenimento dell'ospite. A seguito dell'iniziale colloquio conoscitivo e della valutazione della documentazione richiesta per accedere al servizio, si stabilisce la retta giornaliera residenziale, a carico dell'ospite/garante, che è così determinata:
- € 36,00 (trentasei/00) al giorno per Ospiti autosufficienti;
- € 42,00 (quarantadue/00) al giorno per Ospiti non autosufficienti;
- € 49,00 (quarantanove/00) al giorno per ospiti non autosufficienti ad alta intensità assistenziale.

Lo stato iniziale viene rivalutato periodicamente e/o in presenza di decadimenti improvvisi o al contrario in situazioni di miglioramento. In relazione al progressivo stato della persona viene aggiornata la retta giornaliera.

Nel caso di ricoveri per brevi periodi (inferiori a 30 gg) e per ospiti residenti fuori dalla Regione Molise la retta giornaliera è di € 49,00 (quarantanove/00) indipendentemente dal grado di autosufficienza.

Vi è poi la possibilità di usufruire del servizio del centro diurno, per il quale è prevista una retta giornaliera così fissata:
- € 20,00 (venti/00) al giorno per mattina (8.00 - 13.00) o pomeriggio (13.00 - 20.00);
- € 25,00 (venticinque/00) al giorno (8.00 - 20.00).

I costi sono da intendersi IVA inclusa pari al 5%.

### ACCESSO
Le richieste di Ammissione alla Residenza possono avvenire in due modalità:
- richiesta di ammissione elaborata e presentata dall'utente o da un suo familiare
- richiesta attraverso i Servizi Sociali del Comune di Residenza

La struttura è autorizzata ad accogliere un numero massimo di di 70 persone.

È altresì prevista una lista di attesa nella quale saranno collocate le domande giunte all'URP a seguito del raggiungimento del numero massimo di ospiti previsto. Per accedere ai Servizi della Residenza è necessario presentare la PROPOSTA D'ACCESSO, recandosi presso l'URP per un colloquio con l'assistente sociale e/o lo psicologo.

### MODULO
Proposta D'Accesso disponibile presso l'URP.

### DOCUMENTI NECESSARI
Documentazione necessaria per la valutazione di accesso:
- certificato rilasciato dal MMG indicante patologie e piano terapeutico seguito;
- verbale invalidità, se presente;
- documentazione sanitaria che descrive la storia clinica del paziente;
- copia documenti personali.

## INTEGRAZIONE RETTA RICOVERI ANZIANI
### COS'È
È un contributo alla integrazione delle rette di ricovero degli anziani che scelgono di ricoverarsi in strutture chiuse.

### A CHI SI RIVOLGE
Si rivolge alle persone anziane che per reddito e/o per parziale contribuzione al costo della retta da parte dei familiari (articolo 433 del codice Civile) non riescono a coprire l'importo della intera retta richiesta dalla struttura dove intendono ricoverarsi.

### COSTO
La compartecipazione al costo della retta sulla base delle seguenti modalità:
- reddito individuale dell'utente derivante dal reddito da pensione e/o proprietà;
- contribuzione dei familiari, tenuti al mantenimento ai sensi dell'art. 433 del Codice Civile, pari al 25% della somma totale necessaria alla copertura della retta richiesta dalla struttura;
- intervento dell'Amministrazione Comunale per l'eventuale quota non coperta con i precedenti criteri espressi ai punti 1 e 2 -giusta D.G. 78 del 10.03.2011

### ACCESSO
L'accesso al contributo avviene su richiesta dell'interessato o dei familiari.

### MODULO
La modulistica è disponibile presso gli uffici comunale durante il normale orario di servizio.

### DOCUMENTI NECESSARI
Reddito dell'interessato, autocertificazione dei familiari attestante l'impegno della compartecipazione al costo della retta e dichiarazione dell'importo della retta da parte della struttura scelta dall'anziano.

## CENTRI SOCIALI ANZIANI
### COS'È
Centri sociali anziani sono strutture a carattere territoriale del Comune per i cittadini anziani e costituiscono un luogo di incontro sociale, culturale e educativo aperto alla realtà locale, dove ritrovarsi, esprimere le proprie capacità, avere occasioni di partecipare a varie attività:
- ricreativo-culturali, attraverso la partecipazione ad avvenimenti;
- ludico-motorio, attraverso organizzazione di corsi presso il centro o altre sedi;
- lavorative e artigianali, utilizzando l'esperienza di artigiani anziani;
- di educazione sanitaria, alimentare, di prevenzione;
- di riunioni conviviali, per poter socializzare all'interno e all'esterno del Centro.

### A CHI SI RIVOLGE
Possono iscriversi al Centro Sociale Anziani tutte le persone che hanno compiuto i 60 anni d'età residenti nel Comune di Termoli. È possibile l'iscrizione di persone anziane domiciliate a Termoli ma non residenti, che verranno iscritti come soci onorari.

### COSTO
Tessera annuale di euro 10,00.

### ACCESSO
La domanda di iscrizione può essere effettuata in qualunque momento dall'anno, va presentata al comitato di gestione del centro che si sceglie di frequentare, e va rinnovata ogni anno entro il 31 Gennaio di ogni anno.

### MODULO
La modulistica è disponibile presso i Centri Sociali.

### DOCUMENTI NECESSARI
Nessuno.

## TESSERE DI LIBERA CIRCOLAZIONE
### COS'È
È un servizio che permette alle persone con invalidità di usufruire gratuitamente o con pagamento parziale dei servizi di trasposto locale o regionale.

### A CHI SI RIVOLGE
I destinatari sono persone con disabilità dal 74 % al 100%.

### COSTO
Compartecipazione stabilita sulla base dei parametri approvati dalla Regione.

### ACCESSO
L'accesso è subordinato alla invalidità riconosciuta dalla commissione medica e prevede che le persone invalidi al 100% riconosciute disabili (legge 104 /92) possono usufruire del servizio anche per l'accompagnatore.

### MODULO
La modulistica è disponibile presso gli uffici comunale durante il normale orario di servizio.

### DOCUMENTI NECESSARI
copia del documento di invalidità, documento isee, due foto tessera, copia di un documento di identità

## ACCOGLIENZA RICHIEDENTI ASILO (Progetto Sprar "Rifugio Sicuro")
### COS'È
È un progetto che prevede l'accoglienza di migranti richiedenti asilo e protezione internazionale.

### A CHI SI RIVOLGE
I destinatari sono migranti inviati dalle Prefetture al termine di un percorso di identificazione

### COSTO
fondo nazionale per le politiche e i servizi dell'asilo

### ACCESSO
Gratuito.

### MODULO
sottoscrizione del contratto di accoglienza con la supervisione di operatori del Comune di Termoli, titolare del progetto.

### DOCUMENTI NECESSARI
Documenti di identificazione acquisiti all'ingresso in Italia

## ACCOGLIENZA SENZA FISSA DIMORA (Progetto "Isola Felice")
### COS'È
È un servizio di accoglienza di cittadini senza fissa dimora, come indicato dalla Legge Quadro 328/2000 che viene erogato presso la struttura residenziale gestita dall'Associazione di volontariato - Misericordia-

### A CHI SI RIVOLGE
I destinatari sono persone senza fissa dimora cittadini termolesi o Provenienti da altre città o stranieri comunitari o extracomunitari

### COSTO
Costi a carico del Comune sulla base degli indirizzi formulati nella Delibera di Giunta

### ACCESSO
Gratuito.

### MODULO
La modulistica è disponibile presso gli uffici comunali durante il normale orario di servizio.

### DOCUMENTI NECESSARI
Documento di riconoscimento e/o permesso di soggiorno se trattasi di straniero

## LEGGE REGIONALE N. 13 DEL 09.01.1989 (Abbattimento barriere architettoniche)
### COS'È
È un servizio che si attiene alle disposizioni dettate dalla legge Regionale n.13 del 9.1.1989 per favorire il superamento e l'eliminazione delle barriere architettoniche negli edifici privati

### A CHI SI RIVOLGE
I destinatari del servizio sono disabili che devono affrontare la ristrutturazione di ambienti domestici per renderli fruibili alla loro disabilità

### COSTO
Contributo erogato dalla regione Molise

### ACCESSO
Gratuito.

### MODULO
La modulistica è disponibile presso l'ufficio assistenza del comune di Termoli o scaricabile da siti internet

### DOCUMENTI NECESSARI
Gli interventi sono definiti sulla base della documentazione prodotta relativa al progetto di ristrutturazione, ai permessi e alla documentazione delle spese

# AREA II - AREA SERVIZI DISABILITÀ
## SERVIZIO ASSISTENZA DOMICILIARE DOMESTICA SOGGETTI DIVERSAMENTE ABILI
### COS'È
Il servizio di assistenza domiciliare socio-assistenziale (SAD) è finalizzato a fornire ai cittadini diversamente abili un aiuto nelle attività della vita quotidiana, nel governo della casa, nella cura della persona e nell'accompagnamento fuori casa per favorire la vita di relazione. Le prestazioni erogate, quindi, sono le seguenti:
- aiuto domestico;
- cura della persona;
- preparazione pasti;
- incombenze extra-domestiche.

### A CHI SI RIVOLGE
Adulti e minori in possesso di certificazione idonea - ai sensi dell'art.3 della legge 5 febbraio 1992 n.104 - art. 3 comma 3 legge 162/98 - residenti nel Comune di Termoli.

### COSTO
Gli utenti compartecipano al costo del servizio in quota percentuale ed in misura diversa in base al modello ISEE in corso di validità. Le fasce di contribuzione al costo del servizio sono annualmente approvate mediante delibera di Giunta Comunale.

### ACCESSO
Gli interessati presentano istanza al Settore Politiche Sociali che predispone, in base alle esigenze dell'utente, un piano di intervento personalizzato (PAI), che verrà inoltrato all'Ambito Territoriale Sociale di Zona per l'erogazione del servizio.

### MODULO
La modulistica da compilare è disponibile presso il settore Politiche Sociali.

### DOCUMENTI NECESSARI
Modello ISEE in corso di validità, copia del verbale di riconoscimento dell'invalidità civile, copia del verbale di accertamento dello stato di handicap (ai sensi della legge n.104/92 art.3 comma 3 legge 162/98)

## ASSISTENZA EDUCATIVA DOMICILIARE
### COS'È
Il servizio di assistenza educativa domiciliare (ADE) consiste in un complesso di interventi volti a mantenere e sostenere il minore con problemi relazionali, di socializzazione e comportamentale all'interno del proprio contesto quotidiano. Le prestazioni previste dal servizio sono principalmente le seguenti:
- interventi educativi personalizzati;
- realizzazione di attività che consentono una migliore fruizione del tempo libero, migliore relazione sociale, un adeguato sviluppo delle abilità funzionali;
- supporto socio-psico-pedagogico al minore e al relativo nucleo familiare.

### A CHI SI RIVOLGE
Il servizio è rivolto ai minori diversamente abili.

### COSTO
Gratuito.

### ACCESSO
Gli interessati presentano istanza al Settore Politiche Sociali che predispone, in base alle esigenze dell'utente, un piano di intervento personalizzato (PAI), che verrà inoltrato all'Ambito Territoriale Sociale di Zona per l'erogazione del servizio.

### MODULO
La modulistica da compilare è disponibile presso il settore Politiche Sociali.

### DOCUMENTI NECESSARI
Modello ISEE in corso di validità, copia del verbale di riconoscimento dell'invalidità civile, copia del verbale di accertamento dello stato di handicap (ai sensi della legge n.104/92 art.3 comma 3 legge 162/98)

## SOSTEGNO SOCIO-EDUCATIVO SCOLASTICO
### COS'È
Il Servizio si realizza attraverso interventi educativi all'interno della scuola con la supervisione di personale qualificato e prevede:
- attività che rendono possibili programmi d'insegnamento impartiti in armonia con le esigenze di tutta la classe;
- attività di promozione alle relazioni interpersonali di gruppo;
- attività manuali ed espressive;
- attività di valorizzazione dell'autonomia personale.

### A CHI SI RIVOLGE
Il servizio è rivolto agli alunni diversamente abili, che frequentano la scuola dell'obbligo, segnalati dal singolo Circolo Didattico.

### COSTO
Gratuito

### ACCESSO
L'accesso al servizio avviene su richiesta presentata dai genitori presso la scuola. L'istanza viene inoltrata dal Servizio Sociale all'Ambito Territoriale Sociale di Zona per l'erogazione del servizio.

### MODULO
La modulistica da compilare è disponibile presso la Direzione Scolastica di riferimento.

### DOCUMENTI NECESSARI
Copia del verbale di riconoscimento dell'invalidità civile, copia del verbale ai accertamento dello stato di handicap (ai sensi della legge n.104/92 legge 162/98), la richiesta dei genitori e della scuola corredata dal PEI.

## CENTRO SOCIO-EDUCATIVO "SAN DAMIANO"
### COS'È
Il Centro Socio Educativo è una struttura semi residenziale che fornisce interventi a carattere educativo ed assistenziale, finalizzati a migliorare la qualità della vita e l'integrazione socio-relazionale dei soggetti diversamente abili, pur sapendo di poter far leva soltanto sulle potenzialità residue, nonché fornire il necessario appoggio alle famiglie. Questi obiettivi possono essere raggiunti attraverso specifiche attività programmate e gestite all'interno del centro, tra le quali:
- attività educative;
- attività psicomotoria;
- attività di socializzazione con interventi sia all'interno che all'esterno del centro (visite guidate, passeggiate, ecc.);
- terapia occupazionale attraverso la manipolazione di materiali;
- attività specifiche di stampo laboratoriale organizzate per moduli sulla base dell'età dell'utente.

Il Centro è aperto tutto l'anno, ad eccezione del mese di agosto, dal lunedì al venerdì dalle ore 9:00 alle ore 12:00 e dalle ore 15:00 alle ore 19:00. Nei due giorni in cui è prevista la mensa, il Centro effettua l'orario continuato dalle ore 9:00 alle ore 17:00. Il Centro garantisce agli utenti un servizio di trasporto gratuito.

### A CHI SI RIVOLGE
Il Centro accoglie n. 20 soggetti di età compresa tra i 18 e i 64 anni con diversi profili di autosufficienza.

### COSTO
Gli utenti compartecipano al costo del servizio in quota percentuale ed in misura diversa in base al modello ISEE in corso di validità. Le fasce di contribuzione al costo del servizio sono annualmente approvate mediante delibera di Giunta Comunale. Il costo del pasto è pari ad € 6.00 procapite.

### ACCESSO
L'ammissione al Centro avviene su proposta dell'Unità di Valutazione Multi-dimensionale dell'ASReM, cui viene inoltrata l'istanza da parte dei Servizi Sociali. Il Servizio è diretto agli utenti che hanno residenza nel Comune di Termoli.

### MODULO
La modulistica da compilare è disponibile presso il settore Politiche Sociali.

### DOCUMENTI NECESSARI
Istanza presentata dall'interessato corredata da modello ISEE in corso di validità, copia del verbale di riconoscimento dell'invalidità civile, copia del verbale di accertamento dello stato di handicap.

## SERVIZIO TRASPORTO SOGGETTI DIVERSAMENTE ABILI
### COS'È
I Comune effettua un Servizio Trasporto personalizzato, con l'utilizzo di mezzi attrezzati in uso alla ditta appaltatrice, per garantire il diritto alla mobilità ai cittadini diversamente abili residenti nel Comune di Termoli.

### A CHI SI RIVOLGE
Il Servizio è rivolto a soggetti diversamente:
- minori che frequentano ogni ordine di scuola e/o Centri di Riabilitazione;
- adulti che frequentano Centri di Riabilitazione.

### COSTO
Gratuito

### ACCESSO
La richiesta va inoltrata alla Ditta di Trasporti GTM.

### MODULO
Il modulo è disponibile presso gli uffici della ditta di Trasporti GTM.

### DOCUMENTI NECESSARI
Copia del verbale di riconoscimento dell'invalidità civile e/o copia del verbale di accertamento dello stato di handicap (ai sensi della legge n.104/92 art.3 comma 3).

## INDICATORI DI QUALITÀ
### QUALITÀ DELL'OFFERTA
TEMPI DI ATTUAZIONE DELL'INTERVENTO
- Assistenza domiciliare domestica (SAD): entro 15 giorni dalla richiesta.
- Assistenza domiciliare educativa (ADE): entro 15 giorni dalla richiesta.
- Sostegno socio educativo scolastico: entro 15 giorni dalla richiesta.
- Centro Socio Educativo "San Damiano": almeno 30 giorni dalla richiesta (vista l'autorizzazione dell'ASReM).

PERSONALIZZAZIONE DELL'INTERVENTO
- Progetti individualizzati per ciascun utente che tengono conto dell'individuo nella sua globalità di interessi, bisogni, punti di forza e difficoltà.

MULTIDISCIPLINARIETÀ E PROFESSIONALITÀ DEGLI OPERATORI
- Adeguate competenze professionali di tutti gli operatori coinvolti.
- Coinvolgimento ed integrazione di tutte le professionalità che si interessano al caso.

SOSTITUZIONI
- In caso di assenza, sostituzione degli operatori in tempo reale
- La Cooperativa, quando è possibile, garantisce nel tempo per continuità la presenza dello stesso operatore.

FORMAZIONE
- La Cooperativa garantisce la formazione continua del personale.

RELAZIONI CON LE FAMIGLIE
- Rapporto di collaborazione e condivisione degli obiettivi.

VERIFICA E REVISIONE DEL PROGETTO:
- Verifiche periodiche (mensili) tra Operatori e Coordinatore di Servizio e (trimestrali) tra il Coordinatore di Servizio ed il Responsabile della Cooperativa per la programmazione e le modalità dell'intervento.

LAVORO DI RETE
- Gli operatori promuovono la collaborazione con i servizi territoriali e specialistici che hanno in carico l'utente, al fine di garantire la coerenza tra i diversi interventi professionali.

# AREA III - RESPONSABILITÀ FAMILIARI, MINORI, SERVIZI RESIDENZIALI E SOCIO EDUCATIVI
## INTERVENTI A TUTELA DEI MINORI
### COS'È
Il Servizio Tutela Minori opera a favore del minore e del suo contesto familiare e sociale. Su mandato dell'Autorità Giudiziaria (Tribunale per i minorenni e Tribunale Ordinario) il servizio svolge attività di valutazione, indagine, diagnosi, sostegno, controllo e cura, sia nei confronti dei minori che degli adulti di riferimento, attraverso interventi di tipo sociale, educativo psicologico. In casi di grave pregiudizio e rischio per il minore si rende talvolta necessario individuare soluzioni familiari o comunitarie, in sostituzione o in appoggio alla famiglia d'origine.

### A CHI SI RIVOLGE
Il servizio si rivolge a minori che vivono uno stato di disagio tale da pregiudicare il loro personale percorso di crescita e/o sottoposti a ravvedimenti dell'Autorità Giudiziaria

### COSTO
Gratuito

### ACCESSO
L'intervento ha luogo su disposizione del Tribunale per i minorenni, del Tribunale Ordinario e di altre Autorità Giudiziarie. Il cittadino che ravvisa la necessità di segnalare una situazione di pregiudizio alla quale appare esposto un minore, può spontaneamente rappresentare la circostanza al Servizio Tutela Minori presso il Settore Politiche Sociali.

### MODULO
Non richiesto

### DOCUMENTI NECESSARI
Non richiesto

## ADOZIONE NAZIONALE
### COS'È
L'adozione è un istituto regolamentato dalla legge 4 maggio 1983 n. 184, modificata dalla legge n. 149/01, che tutela i minori in stato di abbandono morale e materiale offrendo una famiglia idonea ad occuparsi della loro crescita e del loro armonioso sviluppo. Il Tribunale per i Minorenni accerta e dichiara lo stato di abbandono di un minore, dopo aver svolto accertamenti sulle condizioni giuridiche e di fatto dello stesso, sull'ambiente in cui ha vissuto e vive, a seguito delle segnalazioni sia da parte di soggetti pubblici (servizi del territorio, istituti di assistenza, forze di polizia, ecc.), che da parte di privati

### A CHI SI RIVOLGE
L'adozione è consentita ai coniugi uniti in matrimonio da almeno tre anni ed è valido, ai fini della valutazione della stabilità della coppia, anche un periodo di convivenza prematrimoniale che cumulato completi i tre anni. Tra coniugi non deve sussistere separazione giuridica o di fatto ed essi devono risultare idonei ad educare, istruire e mantenere, anche economicamente, i bambini che intendono adottare. Lo scarto minimo di età fra adottante ed adottato è di 18 anni, quella massima di 45 anni, con riferimento al coniuge più giovane tra i due, a condizione che tra questi ultimi non vengano superati i dieci anni di differenza.

### COSTO
Gratuito

### ACCESSO
I coniugi devono comunicare la loro disponibilità all'adozione al Tribunale per i Minorenni di riferimento attraverso la compilazione della modulistica appositamente predisposta. Il Tribunale entro sei mesi è tenuto a convocarli per accertarne i requisiti validi per l'adozione stessa. Il Tribunale per I Minorenni dispone poi l'esecuzione di indagini atte ad accertare le capacità le competenze genitoriali della coppia, demandando ai Servizi Sociali del Comune di residenza ed alle forze dell'ordine la raccolta di tutte le informazioni utili alla valutazione delle stesse.

### MODULO
Disponibile presso il Tribunale per i Minorenni

### DOCUMENTI NECESSARI
Indicati dal Tribunale per i Minorenni.

## ADOZIONE INTERNAZIONALE
### COS'È
È la procedura che garantisce al bambino in stato di abbandono, anche di nazionalità non italiana, il diritto di vivere, crescere ed essere educato nell'ambito di una famiglia. La normativa che disciplina l'adozione internazionale è la seguente:
- LEGGE 31 dicembre 1998, n. 476 Ratifica ed esecuzione della Convenzione per la tutela dei minori e la cooperazione in materia di adozione internazionale, fatta a L'Aja il 29 maggio 1993. Modifiche alla legge 4 maggio 1983, n. 184, in tema di adozione di minori stranieri
- LEGGE 4 maggio 1983, n. 184 Diritto del minore ad una famiglia.

### A CHI SI RIVOLGE
I requisiti per l'adozione internazionale sono gli stessi previsti per l'adozione nazionale, e sono previsti dall'art. 6 della legge 184/83 (come modificata dalla legge 149/2001). L'adozione è consentita a coniugi uniti in matrimonio da almeno tre anni, o per un numero inferiore di anni se i coniugi abbiano convissuto in modo stabile e continuativo prima del matrimonio per un periodo di tre anni, e ciò sia accertato dal tribunale per i minorenni.

### COSTO
L'adozione internazionale comporta dei costi per i richiedenti che variano in ragione della legislazione vigente nei singoli Stati e che possono essere computati solo dall'Ente autorizzato cui i coniugi decidono di affidare mandato. La documentazione da presentare al Tribunale per i Minorenni di competenza è invece esente da spese se viene specificato che è per uso adozione.

### ACCESSO
Le persone residenti in Italia, che si trovano nelle condizioni prescritte dall'articolo 6 della L. 184/83 e che intendono adottare un minore straniero residente all'estero, presentano dichiarazione di disponibilità all'adozione internazionale al tribunale per i minorenni del distretto in cui hanno la residenza e chiedono che lo stesso dichiari la loro idoneità all'adozione. L'adozione internazionale inizia con un'indagine sulle famiglie che fanno specifica richiesta di adozione internazionale.

### MODULO
Disponibile presso il Tribunale per i Minorenni

### DOCUMENTI NECESSARI
Indicati dal Tribunale per i Minorenni.

## AFFIDAMENTO FAMILIARE
### COS'È
L'affidamento è uno strumento introdotto a tutela di quel minore che solo temporaneamente risulti privo di un ambiente familiare idoneo alla propria crescita. Consiste nell'accoglienza in famiglia di minori con situazioni familiari o personali di disagio temporaneo. L'affidamento ha una durata limitata e prestabilita dal programma fissato dal Tribunale per i Minorenni e dai Servizi Sociali. Può essere consensuale, se la famiglia del minore dà il suo consenso e questa volontà viene convalidata davanti al Giudice Tutelare oppure giudiziario, quando viene disposto dal Tribunale per i Minorenni di competenza e per il quale non è richiesto il consenso dei genitori. L'affidamento ha carattere di temporaneità ed il bambino non perde alcun diritto nei confronti della propria famiglia di origine. I riferimenti normativi sono i seguenti:
- Legge 04/05/1983, n. 184 Artt. 2 e ss.
- D.Lgs. 28/12/2013, n. 154
- Legge 19/10/2015, n. 173

### A CHI SI RIVOLGE
È affidabile il minore che abbia una condizione di vita nella propria famiglia di origine che ne comprometta un adeguato sviluppo psico-fisico. Può essere concesso a coniugi o ai singoli che ne manifestino la disponibilità e che possiedano i requisiti necessari ad un corretto accudimento del minore stesso.

### COSTO
Gratuito. Agli affidatari può essere riconosciuto un contributo economico a carattere mensile, la cui entità viene definita a seguito di analisi e valutazione espletate dagli operatori psico-sociali dell'Ente. La legge per il sostegno alla maternità e paternità responsabile estende i diritti in materia di congedi lavorativi e riposi giornalieri anche ai genitori affidatari.

### ACCESSO
Per diventare famiglia affidataria è necessario comunicare la propria disponibilità al personale del Servizio Sociale del Comune di Termoli. Una équipe composta da assistente sociale e psicologa del Servizio Sociale, attraverso colloqui e visite domiciliari valuta le motivazioni e le competenze delle famiglie o delle persone singole. Viene elaborato con gli operatori di territorio un progetto di intervento per le singole situazioni; in base alle caratteristiche del progetto e alle specificità personali del minore, si procede a un'ipotesi di abbinamento con le famiglie che hanno concluso il percorso conoscitivo. L'inserimento, graduale, avviene sotto la guida degli operatori previa informazione sul tipo di impegno richiesto e accettazione del progetto da parte della famiglia affidataria e della famiglia d'origine.

### MODULO
Non richiesto

### DOCUMENTI NECESSARI
Non richiesto

## ASSISTENZA DOMICILIARE EDUCATIVA MINORI (ADE)
### COS'È
Il servizio d'assistenza domiciliare ai minori (A.D.M.) si colloca nella rete dei servizi socio-assistenziali, con la finalità di attivare interventi di tipo preventivo e di sostegno nei confronti di famiglie con minori definite "a rischio" o in situazioni di difficoltà temporanea. Finalità dell'assistenza domiciliare ai minori è promuovere l'evoluzione del nucleo familiare affinché persegua l'obiettivo dell'autonomia nel compito educativo verso i figli, mediante l'affiancamento di personale educativo. Il servizio va pertanto attivato laddove esistono situazioni familiari la cui diagnosi è favorevole ad un cambiamento.

### A CHI SI RIVOLGE
I destinatari dell'intervento sono minori e famiglie a rischio di emarginazione psicosociale.

Il servizio di assistenza domiciliare minori interviene nelle seguenti situazioni:
- Carenze socioculturali ed economiche da parte della famiglia con conseguente isolamento sociale del minore;
- Presenza di conflitti tra i genitori che determinano una scarsa attenzione ai bisogni affettivi e educativi dei minori;
- Presenza di "problematiche sociali" quali: detenzione di un componente della famiglia, alcoolismo, tossicodipendenze, patologie psichiatriche, ecc...
- Disorganizzazione ed incapacità a gestire adeguatamente gli aspetti anche pratici del vivere quotidiano.
- Minori in situazione di affido.

### COSTO
Gratuito.

### ACCESSO
Il servizio viene attivato a seguito di accurata analisi effettuata dagli operatori psico-sociali e diretto a favore di quei minori e delle loro famiglie che necessitano di un supporto educativo domiciliare. Le prestazioni, vengono erogate al domicilio degli utenti da parte di educatori della Cooperativa Siria, alla quale il Servizio è stato appaltato.

### MODULO
Non richiesto

### DOCUMENTI NECESSARI
Non richiesto

## CENTRO SOCIO EDUCATIVO "IL MONDO A COLORI"
### COS'È
Il Centro Socio Educativo "Il mondo a colori" è un servizio diurno rivolto a minori residenti nel Comune di Termoli che, attraverso la presa in carico globale del minore e l'attivazione di percorsi individualizzati. Le attività realizzate all'interno del CSE possono essere ricondotte a quattro differenti aree d'intervento:
- Attività di promozione dell'inserimento dei minori ospiti nell'ambiente urbano, sociale, culturale ed educativo del territorio termolese, attraverso l'accesso a servizi, infrastrutture, risorse ed opportunità ivi esistenti.
- Attività di assistenza ed aiuto nell'assolvimento dei doveri scolastici: affiancare i minori nello svolgimento dei compiti, significa dar loro maggiore sicurezza affinché vivano il percorso scolastico in modo responsabile e piacevole, creando un'affezione allo studio;
- Attività di potenziamento e approfondimento didattico;
- Laboratori ludico-espressivi e ricreativi (cinema, teatro, musica, danza fotografia, arti visive, bricolage, manipolazione, pittura).
- Attività di consulenza sociale, psicologica, pedagogica diretta alle famiglie di riferimento dei minori ospiti della struttura.

### A CHI SI RIVOLGE
Il CSE è un servizio territoriale rivolto a 20 minori di età compresa tra i 6 ed i 18 anni, che per le loro caratteristiche non necessitano di servizi ad alta protezione, ma di interventi a supporto e sviluppo di abilità utili a creare consapevolezza, autodeterminazione, autostima e maggiori autonomie spendibili per il proprio futuro, nell'ambito del contesto scolastico, formativo, relazionale e familiare

### COSTO
È prevista una quota di compartecipazione mensile da parte degli utenti, da individuarsi sulla base dei valori indicati nel modello ISEE

### ACCESSO
Va presentata domanda di ammissione al CSE ai Servizi Sociali del Comune di Termoli. L'ammissione allo stesso è subordinata alla valutazione ed approvazione da parte degli operatori Psico Sociali dell'Ente

### MODULO
Modulo d'iscrizione al CSE a disposizione presso l'Ufficio di Cittadinanza dei Servizi Sociali dell'Ente

### DOCUMENTI NECESSARI
Modello ISEE

## COMUNITÀ ALLOGGIO PER MINORI "LA CASA DI KORE"
### COS'È
La comunità Alloggio per minori "La Casa di Kore" è una struttura residenziale a carattere comunitario, che accoglie minori con situazioni di disagio personale e/o familiare pregiudizievoli per la loro serena crescita psicofisica e la loro realizzazione. La stessa è gestita dalla Coop. Sociale Solidalia di Benevento, aggiudicataria dell'affidamento del Servizio di gestione. La comunità ha come finalità primaria quella di accogliere il minore, impostando uno specifico lavoro affinché possa sentirsi accettato, ascoltato e compreso. Attraverso un progetto educativo, individuale e personalizzato, si propone di raggiungere gli obiettivi che sono stati nel frattempo indicati e programmati insieme col servizio sociale referente.

La sua caratteristica principale è quella di porsi come "ambiente di vita" dove, appunto, quotidianità ed attività si integrano. In questo modo appare centrale configurare la comunità come una struttura educativa dove la relazione quotidiana permette la manifestazione e la cura di comportamenti diversificati ed autonomi, nel quadro di progetti che investono la vita reale dei bambini. La comunità opera per riproporre un clima "familiare", senza simulare la famiglia, ma riproponendo esperienze di appartenenza e separazione, di autonomia ed unione in grado di sostenere affettivamente e materialmente il percorso di crescita dell'identità personale dei bambini. La comunità si organizza attorno all'obiettivo di attivare dei profondi cambiamenti", significativi per il bambino, sul piano delle relazioni, delle abilità sociali, della personalità, dell'equilibrio affettivo e, cosa fondamentale, della propria "autorappresentazione". L'impostazione del lavoro è orientata verso:
- valorizzazione delle potenzialità di ciascun bambino;
- acquisizione di elementi di maggiore autonomia;
- ampliamento delle possibilità relazionali dei minori;
- interazione attiva con il contesto del territorio.

### A CHI SI RIVOLGE
La comunità-alloggio accoglie minori provenienti dal territorio cittadino e non, in stato di abbandono e/o temporaneamente allontanati dalle famiglie, generalmente in seguito a Provvedimento del Tribunale dei Minori. In altri casi si propone come supporto per famiglie in difficoltà, ospitando minori con il consenso della famiglia, in accordo con i Servizi Sociali di riferimento. "La Casa di Kore" ospita minori di entrambi i sessi, dai 5 ai 18 anni di età, fino a un numero massimo di 19 persone.

### COSTO
I costi relativi alle rette di ricovero dei minori sono sostenuti dai comuni di residenza dei minori accolti.

### ACCESSO
Il collocamento in comunità viene disposto dal Tribunale per I minorenni competente per residenza.

### MODULO
Non richiesto

### DOCUMENTI NECESSARI
Decreto del Tribunale per i Minorenni

## SPAZIO NEUTRO
### COS'È
Lo Spazio Neutro è un luogo che tutela il minore nel suo diritto di visita facilitando e sostenendo la relazione minori-genitori e nel contempo verifica se ci sono i presupposti per l'assunzione delle responsabilità genitoriali. L'intervento del servizio si basa sul riconoscere il bisogno/diritto del bambino di veder salvaguardata il più possibile la relazione con entrambi i genitori (o altre persone affettivamente significative) e i legami che ne derivano. In quest'ottica, è fondamentale che gli adulti vengano aiutati dagli operatori psicosociali a riconoscere e mantenere una continuità genitoriale nei confronti dei propri figli, per i quali restano comunque, imprescindibile riferimento.

### A CHI SI RIVOLG
Il principale destinatario dell'intervento è il bambino con il suo diritto a "mantenere relazioni personali e contatti diretti in modo regolare con entrambi i genitori, salvo quando ciò è contrario al maggior interesse del bambino" (O.N.U. "Convenzione dei diritti dell'infanzia" Art.9, 1989, New York)

### COSTO
Gratuito

### ACCESSO
L'accesso al servizio può avvenire esclusivamente attraverso mandato dell'Autorità Giudiziaria o a seguito di ravvisata necessità ad opera degli operatori psicosociali dell'Ente.

### MODULO
Non richiesto

### DOCUMENTI NECESSARI
Provvedimento dell'Autorità Giudiziaria

## PERCORSO DI SUPPORTO ALLA GENITORIALITA
### COS'È
Il sostegno alla genitorialità è un intervento psicologico di accompagnamento per gli adulti che, per motivi diversi (cambiamenti fisiologici legati alle varie fasi del ciclo di vita dei figli, eventi critici, separazione, problematiche personali o dei figli ecc...) vivono delle difficoltà nell'esercizio del loro ruolo genitoriale. I percorsi psicologici di sostegno alla genitorialità si prefiggono di supportare i genitori nel loro ruolo, di promuovere la consapevolezza dell'importanza di tale compito e di accrescere e rafforzare le competenze educative dei genitori stessi.

### A CHI SI RIVOLGE
Alle famiglie che attraversano una fase del ciclo vitale critica ed esposta a fragilità relazionali

### COSTO
Gratuito

### ACCESSO
Il percorso viene attivato a seguito di dispositivo emesso dell'Autorità Giudiziaria inviante

### MODULO
Non presente

### DOCUMENTI NECESSARI
Provvedimento dell'Autorità Giudiziaria

## INDICATORI DI QUALITÀ
### COS'È
Se è vero che la Carta dei Servizi rappresenta un impegno formale con il quale l'Ente Pubblico si impegna ad assicurare i propri servizi secondo regole e principi volti a disciplinare i rapporti tra chi eroga il servizio e il cittadino, è altrettanto vero che essa definisce anche quali "parametri valutativi" i servizi devono avere per raggiungere livelli soddisfacenti di qualità ed efficienza e rispondere così alle esigenze del cittadino utente. Di seguito vengono elencati gli indicatori di qualità, ossia ciò che questo Servizio sociale - area minori garantisce, quale valore minimo garantito all'utente. Il cittadino pertanto potrà conoscere esattamente la tipologia del Servizio illustrato, ma saprà quali parametri valutativi minimi potrà esigere.

### QUALITÀ DELL'OFFERTA
CELERITÀ NELLA PROCEDURA
- Per le istanze che hanno carattere d'urgenza, l'utente ottiene un feedback contestualmente alla domanda;
- Si garantisce un'accoglienza ed un intervento d'urgenza, qualora venisse riscontrata una situazione pregiudizievole per il minore;
- Per le istanze che hanno carattere generale, all'utente sarà garantito un appuntamento successivo, nell'arco di 10 giorni.

PERSONALIZZAZIONE DELL'INTERVENTO
- Attivazione di un progetto d'intervento individuale per ogni singolo minore /nucleo familiare

MULTIDISCIPLINARIETÀ E PROFESSIONALITÀ DEGLI OPERATORI
- Presenza di Assistenti Sociali e Psicologi con formazione ed esperienza specifica;
- Presenza di una prassi codificata per l'assegnazione dei casi e la presa in carico;
- Chiarezza nella definizione di ruolo degli operatori e capacità di integrare le diverse professionalità coinvolte;
- Una riunione settimanale d'equipe per il confronto e la condivisione dei progetti d'intervento.

RISERVATEZZA DEGLI AMBIENTI
- È garantita la presenza di spazi e sedi accoglienti atti a trasmettere rispetto, clima collaborativo, tranquillità e riservatezza;
- Consapevolezza della presenza dei bambini

CONSAPEVOLEZZA DELLA SPECIFICITÀ DEGLI AMBITI DI INTERVENTO
- La dimensione organizzativa sovracomunale garantisce l'autonomia professionale

SUPPORTO ALLE FAMIGLIE AFFIDATARIE
- Sono garantiti incontri formativi e di supporto alle famiglie affidatarie attraverso colloqui con lo psicologo e l'assistente sociale;
- È prevista l'erogazione di un contributo economico alle famiglie affidatarie.

FAMIGLIE ADOTTIVE
- Il Servizio garantisce consulenze e supporto psicologico durante ed in seguito allo svolgimento dell'iter adozionale.

LAVORO DI RETE
- Viene garantita la connessione e la condivisione tra servizi e soggetti della rete istituzionale (Autorità Giudiziaria minorile, ordinaria, scuole, forze dell'ordine, Asrem etc.) che a vario titolo prestano elevata attenzione al benessere del minore.

# AREA IV - SERVIZI ISTRUZIONE
## SERVIZIO ASILI NIDO
### COS'È
L'asilo nido è una risorsa educativa per i bambini, per la famiglia e per la città: un luogo di crescita, di esperienze costruttive, di integrazione e sostegno per eventuali condizioni di svantaggio psico-fisico e socio-culturale. È una risorsa sicura a cui affidare l'educazione e la cura dei figli.

### A CHI SI RIVOLGE
Bambini da 3 mesi a 3 anni

### COSTO
Il costo è fissato annualmente con D.G, secondo parametri ISEE, con facoltà di scelta tra orario ridotto e orario pieno.

Al momento dell'accettazione è necessario pagare una tassa di iscrizione fissata in € 40.00 come da D.G. n.277/2017

### ACCESSO
La richiesta di ammissione deve pervenire al servizio Istruzione del comune di Termoli entro la data prevista dal bando (generalmente maggio/giugno),

### MODULO
La modulistica necessaria per l'iscrizione visibile, è a disposizione presso il servizio Istruzione e sul sito del Comune di Termoli alla voce avvisi

### DOCUMENTI NECESSARI
- Stato di famiglia
- attestati di servizio dei genitori con orari di lavoro;
- Certificato di buona salute;
- Libretto sanitario con vaccini effettuati;
- Copia modello ISEE in corso di validità

## SCUOLA DELL'INFANZIA COMUNALE
### COS'È
La scuola dell'infanzia si propone come contesto di relazione e di apprendimento che avviene attraverso l'esperienza, l'esplorazione, i rapporti tra i bambini e la natura, gli oggetti il territorio e le sue tradizioni. Mira al raggiungimento di una progressiva autonomia intellettuale e sociale.

La scuola dell'infanzia comunale è ubicata a Termoli in via Montecarlo. Conserva una lunga tradizione di scuola dell'infanzia per bambini di età compresa dai 3 ai 5 anni.

### A CHI SI RIVOLGE
A tutti i bambini residenti nel comune di Termoli. Criteri preferenziali di accesso:
- famiglie che risiedono nelle zone in cui è ubicata la scuola;
- bambini che hanno frequentato l'asilo nido di via Montecarlo e gli altri asili Nido comunali.

### COSTO
Il costo mensile è di € 40,00 escluso il costo della mensa che segue la procedura di accesso, come per la scuola statale. Per il primo anno, al momento dell'accettazione alla frequenza, è necessario pagare una tassa d'iscrizione pari a € 30,00 come stabilito nella D.G. n. 277/2017

### ACCESSO
La domanda di iscrizione si effettua nel mese di febbraio per i bambini che compiono tre anni entro il mese di dicembre dell'anno di iscrizione.

### MODULO
I modelli si possono trovare:
- presso la scuola;
- presso l'ufficio Istruzione del Comune di Termoli;
- sul sito del Comune di Termoli alla voce avvisi

### DOCUMENTI NECESSARI
I documenti vengono richiesti in autocertificazione

## MENSA SCOLASTICA
### COS'È
Consente lo svolgimento dell'attività educativa e scolastica per le attività pomeridiane. Offre una corretta alimentazione nel rispetto delle norme Igienico sanitarie miranti a diminuire i rischi delle principali patologie (obesità e disturbi alimentari). Una sana alimentazione nella prima infanzia, consente di vivere l'età adulta in buona salute.

### A CHI SI RIVOLGE
Il servizio è rivolto a tutti gli alunni dalla scuola dall'infanzia alla scuola primaria di primo e secondo grado.

Il servizio è svolto anche negli asili nido ed il costo è compreso nella retta di frequenza mensile a carico delle famiglie.

### COSTO
Il costo del pasto è di € 3,00; in caso di più figli che usufruiscono del servizio sono previste riduzioni del costo.

per famiglie con ISEE fino a € 6.675,00 è previsto un costo agevolato. Per accedere al servizio con costo agevolato, è necessario fare richiesta, all'inizio dell'anno scolastico, presso l'ufficio Istruzione del Comune, consegnando il modello ISEE.

### ACCESSO
All'inizio dell'anno scolastico, agli alunni nuovi iscritti, sarà affidato un codice, da ritirare presso l'ufficio Istruzione, con il codice ci si recherà presso i centri convenzionati indicati dall'Ente, dove si dovranno effettuare le ricariche per i pasti necessari nel corso dell'anno scolastico.

### MODULO
Non vi è modulistica per accedere al servizio. I genitori che iscrivono i figli a scuola dovranno indicare al momento dell'iscrizione, l'adesione al servizio mensa. I circoli didattici comunicheranno all'ufficio Istruzione i nominativi degli alunni che usufruiranno del servizio.

### DOCUMENTI NECESSARI
modello ISEE con soglia di € 6.675,00 per accedere al costo agevolato.

## CENTRO ESTIVO
### COS'È
Realizza il servizio ricreativo estivo attraverso attività ludiche e laboratori nei mesi di luglio e agosto per un numero massimo di 48 minori.

### A CHI SI RIVOLGE
Il servizio è rivolto a tutti i bambini da 1 a 6 anni. In caso di disponibilità di posti, possono essere ammessi in subordine minori fino a 1O anni.

### COSTO
Per definire il costo è necessario presentare il modello ISEE.
- tariffa min.€ 90.00;
- tariffa max. € 150.00

### ACCESSO
Domanda entro maggio

### MODULO
modulistica necessaria per accedere al servizio.

### DOCUMENTI NECESSARI
documento ISEE

## FORNITURA GRATUITA O SEMIGRATUITA DEI LIBRI DI TESTO I.448 art.27 -D.P.C.M. n.226/2000
### A CHI SI RIVOLGE
Alle famiglie residenti nel Comune di Termoli, con reddito Isee non superiore a € 10.632,94 con figli che frequentano la scuola primaria di secondo grado e fino alla scuola superiore

### ACCESSO
Per accedere al beneficio è necessario fare domanda nel Comune di Residenza anagrafica. Se il ragazzo frequenta una scuola di Termoli, ma non è residente a Termoli, può usufruire del beneficio, ma dovrà presentare domanda al Comune di residenza.

### MODULO
I modelli per effettuare le domande sono disponibili sul sito del comune di Termoli, generalmente nel periodo settembre/ottobre di ogni anno.

### DOCUMENTI NECESSARI
- Elenco dei libri acquistati con timbro e firma della cartoleria;
- Scontrino fiscale;
- Modello ISEE

## INDICATORI DI QUALITÀ
### COS'È
Se è vero che la Carta dei Servizi rappresenta un impegno formale con il quale l'Ente Pubblico si impegna ad assicurare i propri servizi secondo regole e principi volti a disciplinare i rapporti tra chi eroga il servizio ed il cittadino, è altrettanto vero che essa definisce anche quali "parametri valutativi" i servizi devono avere per raggiungere livelli soddisfacenti di qualità ed efficienza e rispondere così alle esigenze del cittadino utente.

### QUALITÀ DELL'OFFERTA
MENSA SCOLASTICA:
- sistema informatico per il pagamento
- comodo per le famiglie;
- trasparenza nelle operazioni;
- facilità di accesso per l'utenza poiché consente il controllo giornaliero delle presenze al servizio

ASILI NIDO:
- Progetto educativo che coinvolge non solo i bambini.ma anche gli operatori, le famiglie e tutti i soggetti facenti parte della quotidianità del bambino.
- Continuo scambio di competenze ed obiettivi comuni, alla ricerca di risposte efficaci da mettere in atto per migliorare la qualità del servizio, non solo nell'aspetto educativo, ma anche nell'attivazione di processi formativi in tutti coloro che operano all'interno del servizio.

# Area V - POLITICHE DELLA CASA
## ASSEGNAZIONE DI ALLOGGI E.R.P
### COS'È
Il Comune di Termoli, secondo quanto previsto dalla L.R. 12/98 e s.m.i., ogni due anni circa, pubblica un bando di concorso per la formazione di una graduatoria per l'assegnazione degli alloggi di edilizia residenziale pubblica.

### A CHI SI RIVOLGE
Gli alloggi di Edilizia Residenziale Pubblica - E.R.P., più comunemente noti come case popolari, sono abitazioni di proprietà pubblica concesse in affitto, ad un canone agevolato, alle fasce più deboli della popolazione.

### COSTO
Gratuito. Il canone d'affitto viene stabilito, dopo l'assegnazione, direttamente dall'Istituto Autonomo Case Popolari sulla base della situazione reddituale del nucleo familiare.

### ACCESSO
I requisiti per conseguire l'assegnazione di un alloggio di edilizia residenziale pubblica sono:
- cittadinanza italiana o di uno stato dell'Unione Europea. Sono ammessi i cittadini stranieri in regola con la vigente normativa in materia di soggiorno;
- residenza anagrafica o attività lavorativa esclusiva o principale nel Comune di Termoli;
- mancanza di titolarità di diritti di proprietà, usufrutto, uso e abitazione su alloggio adeguato al proprio nucleo familiare;
- assenza di precedenti assegnazioni in proprietà o con patto di futura vendita di alloggio realizzato con contributi pubblici e assenza di precedenti finanziamenti agevolati concessi dallo Stato o da Enti pubblici;
- titolari di diritti di proprietà colpiti da eventi calamitosi in presenza di ordinanza di sgombero;
- reddito annuo massimo, aggiornato biennalmente dalla Regione Molise sulla base della variazione degli indici ISTAT;
- di non aver ceduto in tutto o in parte, eccetto che nei casi previsti dalla legge, l'alloggio eventualmente assegnato in precedenza in locazione semplice.

### MODULO
Moduli di domanda predisposti dal Comune, in distribuzione in concomitanza con la pubblicazione di un bando per la fondazione della graduatoria generale per l'assegnazione di alloggi di edilizia residenziale pubblica.

### DOCUMENTI NECESSARI
Richiesti dal bando di concorso.

## ASSEGNAZIONE DI ALLOGGI E.R.P. FUORI GRADUATORIA (EMERGENZA ABITATIVA)
### COS'È
I Comune di Termoli, secondo quanto previsto dalla L.R. 12/98 e s.m.i., è autorizzato a riservare un'aliquota non superiore al 20% degli alloggi disponibili, al di fuori della graduatoria, da destinare a nuclei familiari che si trovino in specifiche e documentate situazioni di particolare emergenza abitativa.

### A CHI SI RIVOLGE
A cittadini che siano in possesso o di uno sfratto esecutivo per morosità incolpevole documentato con atti del tribunale o di un'ordinanza di sgombero dall'abitazione.

### COSTO
Gratuito. Il canone d'affitto viene stabilito, dopo l'assegnazione, direttamente dall'Istituto Autonomo Case Popolari sulla base della situazione reddituale del nucleo familiare.

### ACCESSO
I requisiti per conseguire l'assegnazione di un alloggio di edilizia residenziale pubblica per emergenza abitativa sono i seguenti, oltre a quanto già previsto per l'accesso all'erp:
- cittadinanza italiana o di uno stato dell'Unione Europea. Sono ammessi i cittadini stranieri in regola con la vigente normativa in materia di soggiorno;
- residenza anagrafica o attività lavorativa esclusiva o principale nel Comune di Termoli da almeno due anni
- mancanza di titolarità di diritti di proprietà, usufrutto, uso e abitazione su alloggio adeguato al proprio nucleo familiare
- assenza di precedenti assegnazioni in proprietà o con patto di futura vendita di alloggio realizzato con contributi pubblici e assenza di precedenti finanziamenti agevolati concessi dallo Stato o da Enti pubblici e assenza di precedenti assegnazioni di alloggio adeguato al proprio nucleo familiare
- assenza di precedenti assegnazioni di alloggio adeguato al proprio nucleo familiare
- di non aver occupato senza titolo un alloggio di edilizia residenziale pubblica.

### MODULO
Moduli di domanda predisposti dal Comune e disponibili tutto l'anno presso l'Ufficio Politiche della Casa

### DOCUMENTI NECESSARI
- Documentazione del tribunale attestante lo sfratto esecutivo o ordinanza di sgombero
- copia del documento d'identità in corso di validità del richiedente
- certificazione di handicap e/o invalidità (se presente)
- certificazione che attesti un programma di reinserimento sociale (se presente)
- certificazione dei servizi sociali (se gia in carico agli stessi) che attestino l'assistenza economica per gravi situazioni di disagio

## REVOCA DELL'ASSEGNAZIONE DEGLI ALLOGGI DI EDILIZIA RESIDENZIALE PUBBLICA
### COS'È
Il Sindaco del Comune di Termoli, secondo quanto previsto dalla L.R. 12/98 e s.m.i., può disporre la revoca dell'assegnazione di un alloggio di edilizia residenziale pubblica.

### A CHI SI RIVOLGE
Agli assegnatari di un alloggio di E.R.P. che:
- abbiano ceduto, in tutto o in parte, l'alloggio assegnatogli
- non abitino stabilmente nell'alloggio o ne muti la destinazione d'uso
- abbiano perduto i requisiti prescritti per l'assegnazione
- fruiscano per due anni consecutivi di un reddito annuo complessivo, per il nucleo familiare, superiore al limite stabilito per la permanenza pari al 70% del limite di reddito previsto per l'assegnazione

### COSTO
Nessuno

### ACCESSO
L'Ente Comunale, in seguito a segnalazione da parte dell'Istituto Autonomo Case Popolari o di un semplice cittadino, avvia indagini di verifica sulla posizione dell'assegnatario al fine di valutare se sussistano motivi per la revoca dell'alloggio stesso.

### DOCUMENTI NECESSARI
Nessuno

## INDICATORI DI QUALITÀ
### COS'È
Se è vero che la Carta dei Servizi rappresenta un impegno formale con il quale l'Ente Pubblico si impegna ad assicurare i propri servizi secondo regole e principi volti a disciplinare i rapporti tra chi eroga il servizio ed il cittadino, è altrettanto vero che essa definisce anche quali "parametri valutativi" i servizi devono avere per raggiungere livelli soddisfacenti di qualità ed efficienza e rispondere così alle esigenze del cittadino utente. Di seguito vengono elencati gli indicatori di qualità, ossia ciò che questo servizio sociale - area casa garantisce, quale valore minimo garantito all'utente. Il cittadino, pertanto, potrà conoscere esattamente la tipologia del servizio illustrato, ma saprà quali parametri valutativi minimi potrà esigere.

### QUALITÀ DELL'OFFERTA
SEMPLIFICAZIONI PROCEDURE
- l'attuazione delle disposizioni vigenti in materia di autocertificazione;
- l'adozione di semplificazioni procedurali atte ad eliminare reiterazioni di adempimenti che si ripercuotono negativamente sulla tempestività dell'erogazione dei servizi;
- la standardizzazione delle procedure e l'informatizzazione dei flussi documentali;
- la predisposizione e la pubblicazione, anche on line, della modulistica relativa ai servizi

TRASPARENZA
- garantire la conoscibilità esterna dell'attività amministrativa e l'accessibilità agli atti e ai documenti amministrativi nel rispetto della normativa sulla privacy

COMUNICAZIONE INFORMAZIONE
- implementazione delle modalità e delle forme di comunicazione e informazione all'utenza
- un'attenzione continua all'utente al fine di interpretare e soddisfare al meglio le sue esigenze espresse ed implicite;
- diffusione, anche attraverso i mass-media, dei bandi di concorso e delle modalità di accesso agli stessi