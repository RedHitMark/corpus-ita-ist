# PREMESSA
Il c. 1 dell'art. 20 del D. Lgs. 175/2016 dispone che le amministrazioni pubbliche effettuino annualmente, entro il 31 dicembre, con proprio provvedimento, un'analisi dell'assetto delle società di capitali di cui l'ente detiene una partecipazione diretta o indiretta (per società indiretta si intende una partecipazione detenuta per il tramite di una società di cui l'ente ha il controllo). L'analisi deve essere effettuata con riferimento alle partecipate detenute al 31.12 dell'esercizio precedente a quello in cui viene svolta (per il 2021 la ricognizione riguarderà le società partecipate al 31.12.2020).

L'adempimento sopra richiamato si sostanzia nella ricognizione periodica delle caratteristiche delle società partecipate, nella predisposizione di una relazione tecnica afferente i criteri attraverso cui si procede ad effettuare la ricognizione e nella redazione del piano di razionalizzazione periodica contenente le eventuali misure, le relative modalità applicative ed i tempi di attuazione che l'ente socio si propone di adottare per ricondurre le partecipate entro le condizioni ammesse dal legislatore.

Una volta approvato, il piano di razionalizzazione e la relazione di attuazione di quello riferito all'esercizio precedente devono essere trasmessi, tramite il Portale Partecipazioni del MEF - Dipartimento del Tesoro, alla Direzione VIII del Dipartimento del Tesoro stesso, che rappresenta la struttura dedicata all'indirizzo, controllo e monitoraggio sull'attuazione del TUSP ai sensi dell'art. 15 del D. Lgs. 175/2016 ed alla Sezione regionale di Controllo della Corte dei conti competente territorialmente.

Per quanto riguarda la tipologia di società civilistiche che possono essere partecipate da amministrazioni pubbliche locali, il c. 1 dell'art. 3 del TUSP specifica che rientrano in tale ambito esclusivamente le società, anche consortili, costituite in forma di società per azioni o di società a responsabilità limitata, anche in forma cooperativa.

La deliberazione della Corte dei conti Lazio n. 47/2021 GEST, richiamando il manuale operativo predisposto dal MEF per supportare il censimento delle partecipazioni, contiene una raccomandazione innovativa rispetto alla prassi consolidatasi negli ultimi anni: sebbene le disposizioni del TUSP siano applicabili direttamente nei confronti delle società di capitali, l'attività di ricognizione propedeutica alla predisposizione del piano di razionalizzazione deve considerare anche le partecipazioni in altri organismi strumentali; tale estensione è funzionale a verificare in particolare l'eventuale presenza di partecipate che, a prescindere dalla loro natura giuridica, svolgano attività similari e ad adottare le conseguenti misure di razionalizzazione.

Veniva, infatti, in proposito osservato che, ai sensi dell'art. 20, comma 2, del TUSP, i piani di razionalizzazione sono adottati ove, in sede di ricognizione delle partecipazioni, l'Amministrazione socia rilevi "partecipazioni in società che svolgono attività analoghe o similari a quelle svolte da altre società partecipate o da enti pubblici strumentali" (cfr. art. 20, comma 2, lett. c), del TUSP).

Alla luce della richiamata norma appare necessario che in sede di ricognizione periodica delle partecipazioni vengano inclusi anche gli "enti pubblici strumentali" (aziende speciali e istituzioni) per le conseguenti valutazioni di profili di analogia o similarità con le attività svolte da altri soggetti partecipati, per la loro conseguente razionalizzazione. La necessità di censire anche partecipazioni non societarie risulta peraltro confermata dal "manuale operativo" adottato periodicamente dal MEF, da ultimo in data 3.3.2021, secondo cui nel censire le 11 proprie partecipazioni non societarie, gli enti territoriali devono indicare almeno gli organismi partecipati inseriti nell'elenco 1 (Gruppo Amministrazione Pubblica) di cui al principio contabile applicato concernente il bilancio consolidato (all. 4/4, al d.lgs. n. 118/2011, par. 3.1.). Occorre, pertanto, includere nelle ricognizioni annuali i consorzi, le fondazioni, aziende speciali, associazioni, istituzioni, enti pubblici economici e non economici.".

In merito al livello di analisi, ribadito che la normativa dispone di effettuare la ricognizione delle partecipazioni dirette ed indirette, la definizione del perimetro di organismi presi in considerazione ha tenuto conto delle previsioni normative che specificano quanto segue:
- per partecipazione diretta si intende la titolarità di rapporti comportanti la qualità di socio in società o la titolarità di strumenti finanziari che attribuiscono diritti amministrativi;
- per partecipazione indiretta, si intende "la partecipazione in una società detenuta da un'amministrazione pubblica per il tramite di società o altri organismi soggetti a controllo da parte della medesima amministrazione pubblica".

Secondo quanto indicato dal c. 2 dell'art. 1 del D. Lgs. 175/2016, il legislatore, tramite l'emanazione del TUSP, si è prefissato le seguenti priorità strategiche:
- efficiente gestione delle partecipazioni pubbliche,
- tutela e promozione della concorrenza e del mercato,
- razionalizzazione e riduzione della spesa pubblica.

Tenendo conto delle priorità sopra richiamate, è opportuno delineare un collegamento logico tra le diverse disposizioni contenute nel TUSP che disciplinano la possibilità, per le amministrazioni pubbliche locali, di acquisire e mantenere partecipazioni in società di capitali; in tal senso è possibile inquadrare l'art. 4 del D. Lgs. 175/2016 quale disposizione dedicata a definire l'ambito di operatività delle società consentite (Rilevanza istituzionale delle società partecipate); gli adempimenti e le verifiche di cui all'art. 5 (in particolare i c. 1 e 2) sono invece riconducibili alla valutazione degli aspetti più di natura economico patrimoniale, correlati alla sostenibilità finanziaria delle partecipate, alle condizioni di convenienza economica nell'erogazione dei servizi che gli sono propri, all'economicità del ricorso alle stesse partecipate in luogo di soluzioni alternative (Motivazioni di convenienza del ricorso a società partecipate); le condizioni previste dal c. 2 dell'art. 20 rappresentano invece presupposti organizzativi e gestionali di cui le amministrazioni pubbliche socie devono dimostrare e costantemente monitorare la permanenza in capo alle proprie società per mantenerne le relative partecipazioni (Condizioni di sostenibilità organizzativa ed operativa delle partecipazioni societarie).

# 1. Il piano operativo di razionalizzazione
Questo documento di revisione periodica rappresenta un aggiornamento del "Piano operativo di razionalizzazione" elaborato per le annualità 2015, 2016, 2017, 2018 e 2019 (articolo 24 comma 2 del TU). I commi 611 e 612 dell'articolo 1 della legge 190/2014 prevedevano l'applicazione di criteri sovrapponibili a quelli elencati oggi dal TU (che ne ha ampliato il numero). Il comma 611, della legge 190/2014, prevedeva:
- l'eliminazione delle partecipazioni non indispensabili per le finalità istituzionali;
- la soppressione delle società di soli amministratori o nelle quali il numero di amministratori fosse maggiore dei dipendenti;
- l'eliminazione delle società che svolgevano attività analoghe o simili a quelle svolte da altre partecipate o da enti strumentali;
- l'aggregazione di società di servizi pubblici locali di rilevanza economica;
- il contenimento dei costi di funzionamento, anche con la riorganizzazione degli organi amministrativi, di controllo e delle strutture, ovvero riducendone le remunerazioni.

In ragione di quanto sopra esposto, il comune di Monteforte Irpino con delibera della G.C. n. 44 del 26.03.2015, esecutiva a norma di legge, approvava il Piano Operativo di razionalizzazione delle Società partecipate. Successivamente il Consiglio comunale faceva proprio ed approvava il Piano di che trattasi con delibera n. 8 del 10.04.2015, esecutiva a norma di legge, e disponeva:
- di mantenere le quote relative all'aggregazione delle Società di servizi pubblici locali di rilevanza economica, qui di seguito elencate, atteso che la legge 190/2014 non obbligava la soppressione di tali Società:
    - Alto Calore Servizi S.p.A.;
    - Alto Calore Patrimonio e Infrastrutture S.P.A.;
    - Ente d'Ambito Calore Irpino.
- di cedere le quote acquisite con delibera di C.C. n. 71/1997 per la partecipazione al GAL Serinese/Solofrana (Gruppo di Azione Locale), in quanto a seguito della Costituzione della Comunità Montana Partenio/Valle di Lauro il Comune di Monteforte Irpino risultava di fatto estromesso dalle iniziative connesse al suddetto Gruppo.

In data 11 febbraio 2016 con nota prot. n. 0001521 il Comune di Monteforte Irpino chiedeva al Presidente del Consiglio di Amministrazione del G.A.L. la condizione del Comune di Monteforte Irpino nell'ambito del Gruppo, anche a seguito del recesso anticipato comunicato da questo Ente con nota del 18.02.2011 prot. n. 0001688, mai riscontrata.

In data 23.02.2016, con nota acquisita al protocollo di questo Ente al n. 0002077, il legale rappresentante del G.A.L. Serinese Solofrana evidenziava che il Comune di Monteforte Irpino, rientrando nella nuova classificazione delle aree rurali della Campania per la programmazione 2014/2020 risultava a tutti gli effetti uno dei territori eleggibili e finanziabili a seguito dell'abolizione degli STS.

Sulla base di quanto riportato dal legale rappresentante del GAL Serinese Solofrana, il Consiglio Comunale con proprio atto n. 4 del 30/03/2016 ha fatto propria la relazione acquisita al protocollo del Comune in data 21.03.2016, n. 3241 a firma del Sindaco, Antonio de Stefano, sui risultati conseguiti a seguito di approvazione del Piano Operativo di razionalizzazione delle società e delle partecipazioni societarie (legge n. 190/2014), statuendo la permanenza del Comune di Monteforte Irpino all'interno del G.A.L. Serinese/Solofrana, al fine di consentire la candidatura ai finanziamenti nell'ambito della programmazione 2021/2027 per lo sviluppo e la valorizzazione del patrimonio naturale, culturale, agricolo, artigianale e turistico di questo Ente.

Per quello che attiene l'anno 2017, con riferimento all'anno 2016, il Consiglio Comunale ha rispettato l'adempimento con l'adozione della delibera di C.C. n. 46 del 19/09/2017, nella quale con l'approvazione dei relativi due allegati, non sono riscontrabili sostanziali differenze con gli anni precedenti. Anche nell'anno 2018, con riferimento all'anno 2017, il Consiglio Comunale ha rispettato l'adempimento con l'adozione della delibera di C.C. n. 50 del 3.12.2018, come pure per l'anno 2018, con delibera n.53 del 18.12.2019 e, con riferimento al 2019 con delibera n.52 del 29.11.2020, da cui non sono riscontrabili sostanziali differenze con gli anni precedenti.

# 2 – Le partecipazioni del comune
Il comune di Monteforte Irpino, ha effettuato la revisione straordinaria delle partecipazioni con delibera di C.C. n. 46 del 19.09.2017, individuando i seguenti organismi:
- Alto Calore Servizi S.p.a
- Ente Ambito Calore Irpino
- Alto calore Patrimonio e infrastrutture S.p.A.

Si da atto che l'Alto Calore patrimonio e Infrastrutture S.p.A si è fusa per incorporazione con la Società Alto Calore Servizi S.p.A.

L'attività ordinaria dell'Ente Ambito Calore Irpino è cessata a partire dal 1.10.2018 (giusta nota prot. del 7.01.2019 pervenuta dal Distretto "Calore Irpino". Inoltre il Comune di Monteforte Irpino ha aderito all'Ente idrico Campano in ossequio alla Legge Regione Campania n. 15/2015, giusta delibera di Consiglio Comunale n. 5 del 30.03.2016 e all'Ente d'Ambito per il servizio di gestione integrata dei rifiuti urbani, ai sensi dell'Art. 25 comma 1 della l.r. n. 14/2016 che obbliga i comuni della Campania ad aderire all'Ente d'Ambito territoriale ottimale in cui ricade il rispettivo territorio, per l'esercizio in forma associata delle rispettive funzioni in materia di gestione del ciclo dei rifiuti, in conformità a quanto disciplinato dalla legge regionale e dal decreto legislativo n.152/2006.

Con delibera n. 145 del 08.09.2021 la Giunta Comunale ha approvato l'elenco degli enti componenti il "Gruppo Amministrazione Pubblica" per il 2020:
- Società Alto Calore Servizi S.p.a.
- Ente idrico Campano
- Consorzio per il welfare integrato dell'ambito A02
- Ente Ambito per il servizio della gestione integrata dei rifiuti urbani

# Società Alto Calore Servizi
L'Alto Calore Servizi è una Società per Azioni costituita da 126 soci: 125 Comuni delle Province di Avellino e Benevento e l'Amministrazione Provinciale di Avellino.

L'Alto Calore Servizi opera nel settore dei servizi di captazione e distribuzione di acqua potabile, di fognatura e trattamento dei reflui.

Nasce il 13/3/2003 dalla trasformazione del Consorzio Interprovinciale Alto Calore in due Società di capitali con totale azionariato pubblico, denominate rispettivamente "Alto Calore Servizi S.p.A." e "Alto Calore Patrimonio e Infrastrutture S.p.A.

La società Alto Calore Servizi S.p.A. (ACS) ha quale oggetto sociale primario "l'attività di controllo, trattamento, difesa e valorizzazione delle risorse idriche e, in particolare, l'impianto e la gestione del servizio idrico integrato, formato dall'insieme dei servizi pubblici di captazione, accumulo, adduzione e distribuzione di acqua ad usi civili ed industriali, di fognatura e di depurazione delle acque reflue, così come definito dal D.Lgs. 3 aprile 2006 n. 152 e successive modificazioni, nonché di tutte le attività connesse e collegate a detta gestione, ivi compresa la gestione e manutenzione, sia ordinaria, che straordinaria, delle reti, degli impianti e delle altre dotazioni patrimoniali connesse allo svolgimento del servizio. La società, inoltre, ha per oggetto l'amministrazione e la gestione delle reti, degli impianti e delle altre dotazioni patrimoniali destinati alla gestione del servizio idrico integrato ad essa conferiti in proprietà all'atto della costituzione o successivamente acquisiti, anche mediante mezzi propri, ovvero ad essa con feriti e/o trasferiti dagli Enti Locali e/o dalla Regione Campania e/o da altri Enti Pubblici e/o ad essa confluiti attraverso operazioni di fusione, scissione ed altre operazioni straordinarie (...)".

Alto Calore Servizi SpA è, quindi, una società a capitale interamente pubblico, partecipata da una pluralità di Comuni delle province di Avellino e Benevento, oltre che dall'Amministrazione Provinciale di Avellino.

La Società, in sostanza, provvede:
- alla captazione di una portata idrica di circa 2,3 mc/sec da n.94 sorgenti e da n. 95 pozzi;
- al trasporto della risorsa prelevata e di quella acquistata all'ingrosso da terzi per una portata complessiva di circa 6.250.000 mc/anno1 (pari a circa 200 l/sec)2;
- alla distribuzione della portata, emunta e acquistata, a 126 Comuni
- alla vendita all'ingrosso a Comuni non aderenti alla Società di portate prelevate da proprie fonti e distribuite o ai medesimi soggetti (gestioni in economia) o ai relativi soggetti gestori.
- alla gestione dei collettori di adduzione agli impianti di depurazione comprensoriale di alcuni Comuni tra cui Monteforte Irpino;
- alla gestione del sistema fognario urbano in virtù di convenzioni o accordi, a rinnovo annuale o pluriennale con i Comuni tra cui Monteforte Irpino;
- al trattamento dei reflui civili urbani addotti ad impianti realizzati con fondi della Cassa per il Mezzogiorno, della Regione Campania o con proprie risorse e la cui gestione è affidata ad Alto Calore Sevizi SpA (Manocalzati e Rotondi).
- al trattamento dei reflui civili urbani relativi ad impianti affidati in gestione ad ACS in virtù di convenzioni o accordi, a rinnovo annuale o pluriennale, con i Comuni tra cui Monteforte Irpino.

Ai sensi dell'art. 29 dello Statuto societario di cui all'Assemblea dei Soci del 29 dicembre 2017 "1.La società fino al 31 dicembre 2050, termine previsto dall'art. 3, comma 1, del presente Statuto, è riconosciuta quale Gestore salvaguardato dei Comuni soci, in conformità alla deliberazione dell'assemblea del l'ATO - 1 Calore Irpino n. 15 del 31 ottobre 2005. 2. In linea con la normativa di settore e con la Legge Regione Campania 2 dicembre 2015 n. 15, la società opererà in piena legalità, fino all'individuazione di diverso gestore da parte dell'Ente Idrico Campano, quale gestore del servizio idrico integrato sino al 31 dicembre 2050".

Con delibera assembleare del 30 luglio 2018, venne approvata dai soci dell'Alto Calore Servizi S.p.A. il Piano di Ristrutturazione aziendale ex art. 14 D.lgs. 175/2016 ex art. 14 del D.Lgs. 175/2016 che prevedeva, quale misura prioritaria di risanamento della difficile situazione economica-finanziaria, che la ACS S.p.a. deliberasse un aumento oneroso del capitale sociale, in prima battuta, per un importo di € 25.000.000,00, da offrirsi in opzione ai soci ai sensi dell'art. 2441 c.c..Lo Statuto della ACS S.p.a. prevede per la sottoscrizione dell'aumento di capitale il diritto di opzione per l'acquisto delle quote societarie proporzionale alle quote già possedute, nonché l'eventuale esercizio del diritto di prelazione sulle quote rimaste inoptate;

Il proposto aumento di capitale sociale avrebbe consentito ad ACS S.p.a. di affrontare con maggior solidità patrimoniale gli impegni finanziari necessari alla ordinata e prudente gestione, stante anche la politica di spending review intrapresa dal management.

In particolare, per quanto attiene alla prima tranche di aumento di capitale fino all'importo massimo di € 25.000.000 è stato successivamente chiarito che il 25% della quota di partecipazione all'aumento di capitale di ciascun socio si sarebbe dovuto conferire immediatamente ovvero nell'esercizio finanziario 2019, mentre il restante 75% negli ulteriori due successivi esercizi.

Lo Statuto dell'ACS S.p.A prevede, in relazione alla sottoscrizione dell'aumento di capitale ed in capo all'Ente socio, il diritto di opzione - per l'acquisto delle azioni di nuova emissione - proporzionale alla quota di partecipazione posseduta al momento della deliberazione dell'aumento, nonché l'eventuale esercizio del diritto di prelazione sulle azioni rimaste inoptate.

Il Comune di Monteforte Irpino è titolare di una quota di partecipazione al capitale sociale dello 0,59% (arrotondato per eccesso) e, pertanto, qualora l'aumento di capitale (della prima tranche) fosse stato deliberato con il voto validamente espresso dei soci rappresentanti la maggioranza del capitale sociale, l'eventuale successivo esercizio del diritto di opzione avrebbe comportato un impegno finanziario per l'Ente, in ragione appunto della quota di partecipazione attuale al capitale sociale, di € 146.984,86 ovvero 0,59% circa di € 25.000.000,00.

Il Consiglio Comunale con delibera n.55 del 17.12.2018 ha ritenuto opportuno, in considerazione della rilevanza strategica di ACS S.p.a. per il territorio del Comune di Monteforte Irpino in ragione della rilevanza pubblica del servizio che svolge, approvare l'aumento di capitale sociale della società ACS S.p.a. fino all'importo massimo di Euro 25.000.000,00, prevedendo il non esercizio del diritto di opzione per l'acquisto delle quote di nuova emissione in proporzione a quelle già possedute, ai sensi dell'art. 2441 c.c.e pari ad € 146.984,86 in ragione della percentuale dello 0,5879 posseduta.

Nella relazione sulla gestione 2020 dell'Alto Calore si rileva che il Piano di Risanamento Aziendale, comunicato alla compagine societaria nell'Assemblea tenutasi il 7 maggio 2019 e, poi, in quella del 27 maggio 2020, prendendo le mosse da un'acclarata condizione di sofferenza sul fronte economico-finanziario della Società, finalizzato alla salvaguardia della Società e alla definizione di un assetto gestionale efficiente ha consentito il ripiano della posizione debitoria corrente e pregressa, ed un risultato positivo degli ultimi due esercizi.

Da un punto di vista generale dell'attinenza ai fini istituzionali perseguibili dall'ente, la persistenza della partecipazione ad ACS trova pieno fondamento nella normativa vigente; la sussistenza del requisito della necessità di ricorrere allo strumento societario di cui all'art. 5 del D.Lgs. 175/2016 risiede invece nel fatto che, operativamente, detti fini appaiono efficacemente raggiungibili solo tramite il ricorso ad un organismo snello, funzionale, dotato di adeguate e specifiche competenze, non rinvenibili presso il Comune di Monteforte Irpino.

Le ragioni per le quali si ritiene di dare nuovo impulso ad ACS S.p.a. risiedono nel fatto che bisogna determinare tutte le condizioni favorevoli per la piena operatività della società, che opera nel settore fondamentale della gestione della risorsa idrica, al fine di accedere ai finanziamenti comunitari e regionali ed ai benefici contributivi della nuova programmazione europea ed orientarli verso il territorio delle Province di Avellino e Benevento.

Le finalità che hanno giustificato il voto favorevole del Comune di Monteforte Irpino con riferimento all'aumento di capitale sociale di ACS - pur senza la relativa sottoscrizione - sono rinvenibili, coerentemente con i fini istituzionali e alle linee programmatiche dell'Ente, nell'investimento che il management intendeva effettuare e che avrebbe consentito in prospettiva di promuovere e sostenere maggiormente la gestione della risorsa idrica.

# A. Ente idrico Campano
Con la Legge Regionale n. 15 del 2 dicembre 2015 "Riordino del servizio idrico integrato ed istituzione dell'Ente Idrico Campano", la Regione Campania ha individuato un unico ambito territoriale ottimale coincidente con il territorio regionale, suddiviso in 5 Ambiti distrettuali denominati: "Ambito distrettuale Napoli, Ambito distrettuale Sarnese-Vesuviano, Ambito distrettuale Sele, Ambito distrettuale Caserta, Ambito distrettuale Calore Irpino". Il soggetto di governo dell'ambito unico regionale è l'Ente Idrico Campano (EIC), istituito con la suddetta legge, a cui aderiscono obbligatoriamente tutti i Comuni del territorio Campano.

L'EIC ha personalità giuridica di diritto pubblico ed è dotato di autonomia organizzativa, amministrativa e contabile. Sono Organi dell'Ente:
- Il Presidente
- Il Comitato Esecutivo
- Il Direttore Generale
- I Consigli di Distretto
- Il Collegio Dei Revisori Dei Conti

L'EIC è l'ente attraverso il quale gli enti locali ricadenti nell'ATO unico regionale e suddivisi in ambiti distrettuali, di cui all'allegato A dello Statuto, esercitano le competenze ad essi spettanti in materia di:
- gestione delle risorse idriche;
- organizzazione, affidamento e controllo della gestione del servizio idrico integrato, secondo i dettami del d.lgs. 152/2006 e ss. mm. ii. e della normativa europea in vigore per l'affidamento dei servizi pubblici a rete;
- programmazione e tutela di acquedotti, fognature, impianti di depurazione e altre infrastrutture idriche di pubblica utilità.

In relazione alle suddette competenze, costituiscono obiettivi prioritari dell'attività dell'EIC:
- la salvaguardia e la valorizzazione della qualità e della quantità del patrimonio idrico, privilegiando le azioni volte al risparmio idrico e al riutilizzo delle acque reflue;
- la tutela del consumatore e, in particolare, attraverso meccanismi di perequazione tariffaria, dei cittadini "deboli" nei confronti del soggetto gestore;
- la rimozione di possibili fattori di diseconomia nella produzione dei servizi e la garanzia di uniformità di livello dei servizi forniti in tutti i comuni dell'ambito territoriale ottimale.

Il Comune di Monteforte Irpino ha aderito all'Ente in ossequio alla Legge Regione Campania n. 15/2015, giusta delibera di Consiglio Comunale n. 5 del 30.03.2016. Con nota acquisita al protocollo di questo Ente al n.0010873 del 03.09.2019 il Responsabile del Servizio Finanziario dell'Ente Ambito ha comunicato che la quota di partecipazione del comune di Monteforte Irpino è pari a 0,1944%;

L'EIC predispone, adotta ed aggiorna il "Piano d'Ambito" su scala regionale, affida per ogni Ambito distrettuale la gestione del servizio idrico integrato al soggetto gestore sulla base delle indicazioni di ciascun Consiglio di distretto, predispone la convenzione e i relativi disciplinari che regolamentano i rapporti con i soggetti gestori.

# C. Ente Ambito per il servizio della gestione integrata dei rifiuti urbani
Il Comune di Monteforte Irpino ha aderito all'ATO per la gestione associata dei rifiuti. Secondo la legge approvata dalla Regione a gennaio 2015, gli Ambiti Territoriali Ottimali riguardano la dimensione territoriale per lo svolgimento, da parte dei Comuni in forma "obbligatoriamente associata", delle funzioni di organizzazione e gestione dei rifiuti urbani. Ulteriore suddivisione riguarderà invece i Sistemi Territoriali Operativi (STO), le ripartizioni interne agli ATO, delimitate dalla Regione per consentire l'organizzazione puntuale dei servizi in base alle diversità territoriali. L'organo amministrativo è la Conferenza d'ambito, la struttura che riunisce i sindaci dei Comuni ricadenti in ciascun ATO per l'esercizio delle funzioni amministrative.

Secondo la nuova organizzazione decisa dalla Regione le funzioni di organizzazione del servizio di gestione integrata dei rifiuti urbani spettano dunque ai Comuni che le esercitano in forma associata. Gli ATO per l'organizzazione e lo svolgimento del servizio di gestione dei rifiuti urbani corrispondono ai confini delle province di Avellino, Benevento, Caserta e Salerno. La delimitazione degli STO è definita, per ciascun ATO, dalle rispettive Conferenze d'ambito entro quindici giorni dal termine previsto perl'approvazione del regolamento di funzionamento che ciascun Comune integra all'interno del relativo tributo comunale sui rifiuti. Sono organi dell'Ente d'Ambito:
- Il Presidente;
- il Consiglio d'Ambito;
- l'Assemblea dei sindaci;
- il Direttore generale;
- il Collegio dei revisori dei conti.

Lo statuto dell'Ente Ambito per la Gestione integrata dei rifiuti è stato approvato con Delibera del Consiglio d'Ambito n.9 del 21 dicembre 2018, alla quale è allegato anche Elenco dei Comuni dell'Ambito Territoriale Ottimale di Avellino, suddivisi per fasce demografiche.

Ai sensi dell'art.16 dello Statuto i Comuni contribuiscono obbligatoriamente alle spese di funzionamento. La quota in Assemblea per il Comune di Monteforte Irpino il 2,80%.

# D. Consorzio per il welfare integrato dell'ambito A02
Il Comune di Monteforte Irpino con delibera n.19 del 30.03.2017 ha aderito al Consorzio per il welfare integrato dell'ambito A02 quale organismo strumentale dell'ente locale per l'attuazione del sistema integrato di interventi e servizi sociali dotato di personalità giuridica ed autonomia gestionale, il quale ha sostituito la gestione della forma associata in regime di convenzione ex art. 30 TUEL, con responsabilità giuridica ricondotta al Comune capofila, attraverso la gestione associata in regime di Consorzio ai sensi dell'art. 31 del D. Legs n. 267/2000.

Esso è costituito dagli enti sotto riportati, ha sede legale presso il Comune di Mercogliano ed è operativo dal mese di maggio 2019:
- CONTRADA
- FORINO
- MERCOGLIANO
- MONTEFORTE IRPINO
- OSPEDALETTO D'ALPINOLO
- SANT'ANGELO A SCALA
- SUMMONTE

La percentuale di partecipazione del Comune di Monteforte Irpino al surriferito Consorzio è pari all'1,14% del capitale sociale pari a € 35.000,00.

# E. GAL Serinese – Solofrana
Il Comune di Monteforte Irpino, sia pur strutturato all'interno della Comunità Montana Partenio – Vallo di Lauro trovasi a far parte, solo come quota di costituzione del G.A.L. Serinese Solofrana.

Il Gal Serinese – Solofrana è un consorzio che opera su di un territorio eterogeneo costituito da 10 comuni della provincia di Avellino, organizzazioni rappresentative dell'associazionismo locale e soci privati.

Ha il compito di gestire l'iniziativa comunitaria Asse IV Approccio Leader che rappresenta il naturale completamento della politica comunitaria nel campo dello sviluppo rurale.

Promuove strategie di sviluppo sostenibile e sperimenta nuove forme di valorizzazione del patrimonio naturale, culturale, agricolo, artigianale e turistico per approdare ad un potenziamento delle attività economiche e ad un miglioramento delle capacità organizzative delle Comunità di riferimento. Nell'ambito dell'Iniziativa Leader dell'Unione Europea il GAL attua progetti di sviluppo e gestisce i finanziamenti destinati alla valorizzazione delle aree rurali e montane caratterizzate da minore diffusione di servizi e opportunità lavorative, nel nostro caso l'area interessata si trova interamente nella provincia di Avellino e copre l'area Serinese e Solofrana.

Il Gruppo di Azione Locale Serinese Solofrana persegue diverse finalità, tra cui rafforzare le imprese del territorio, sostenere gli investimenti, valorizzare il patrimonio rurale dell'area anche negli aspetti storico, artistici e architettonici che la caratterizzano fino ad arrivare ad una visione comune di sviluppo per istituzioni, cittadini ed imprese. Nel 2015 il Consiglio Comunale con propria delibera aveva deciso di dismettere le azioni possedute nel GAL ancora quantificate in lire, in quanto si riteneva che non vi fosse contiguità territoriale con la Comunità Montana di riferimento, in quanto il Comune di Monteforte Irpino era passato dalla Comunità Montana Serinese Solofrana oggi Valle dell'Irno alla Comunità Montana. Partenio Vallo di Lauro.

In data 23.02.2016 con nota acquisita al protocollo di questo Ente al n. 0002077, il legale rappresentante del G.A.L. Serinese Solofrana evidenziava che il Comune di Monteforte Irpino, rientrando nella nuova classificazione delle aree rurali della Campania per la programmazione 2014/2020 risultava a tutti gli effetti uno dei territori eleggibili e finanziabili a seguito dell'abolizione degli STS.

Stante anche la difficoltà nel dismettere le proprie quote acquistate nel Gal Serinese – Solofrana, si ritiene ancora opportuna, la permanenza all'interno del GAL Serinese Solofrana finalizzata alla programmazione 2021-2027 con l'apertura di importanti misure di finanziamento PSR per il territorio. 