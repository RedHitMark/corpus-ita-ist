# Sezione 1 – Schema delle partecipazioni detenute 
Il sottostante prospetto rappresenta graficamente i rapporti di partecipazione esistenti tra la Regione Campania e le società partecipate direttamente e indirettamente al 31/12/2021, indicando per ognuna la relativa quota di partecipazione

# Sezione 2 – Ricognizione delle partecipazioni detenute con indicazione dell'esito 
Di seguito si riportano elenchi delle partecipazioni dirette e indirette detenute al 31/12/2021 adottando il criterio di delimitazione del perimetro oggettivo di cui alle Linee Guida per la Revisione periodica delle partecipazioni pubbliche ex art. 20 TUSP redatto dal MEF d'intesa con la Corte dei Conti. 

Le partecipazioni sono riportate in ordine decrescente di quota di partecipazione e distintamente per società regionali e società rivenienti dalla cessazione dell'ex Ersac.

# Sezione 3 – Informazioni di dettaglio sulle singole partecipazioni 
Per ognuna delle partecipazioni inserite nelle tabelle della Sezione precedente si riporta scheda di dettaglio della ricognizione con indicazione degli interventi di razionalizzazione, se del caso. 

Le società partecipate dirette sono ordinate in base alla quota detenuta; le altre in ordine alfabetico. 

# ENTE AUTONOMO VOLTURNO SRL
Acquisto, progettazione, costruzione, gestione e valorizzazione di infrastrutture di trasporto, di reti, di materiale rotabile ferroviario. Trasporto pubblico locale su ferro e gomma. Servizi di mobilità e affini e sussidiari. 

Le perdite conseguono alle difficoltà oggettive del sistema trasporto per il Covid 19 nel 2021. Sono in corso gli approfondimenti propedeutici all'operazione di riordino regionale delineata dalla Delibera 116/2021, consistente nella fusione di AIR ed EAV per la creazione di una holding di gestione del patrimonio immobiliare e nella successiva separazione dei rami ferro e gomma. L'esame sta riguardando il permanere del requisito di società in house per la capogruppo e per EAV in caso di aggiudicazione delle gare per il servizio di trasporto pubblico (verifica del cd. requisito dell'attività prevalente e dell'incidenza dei ricavi non in house sul totale). 

# SAUIE SRL
Gestione del patrimonio proveniente dal disciolto ente Patronato Regina Margherita - Istituto Colosimo pro ciechi, devoluto per lascito testamentario alla Regione. Gestione diretta del complesso immobiliare di proprietà della società. 

La Società è pervenuta alla Regione Campana in seguito alla soppressione dell'Ente Patronato Regina Margherita pro ciechi Istituto "Paolo Colosimo" di Napoli. Essa è parte di un lascito testamentario in favore del soppresso Ente, vincolato all'assistenza dei non vedenti. 

Il percorso originariamente tracciato - di trasformazione eterogenea in fondazione per risolvere le criticità legate alla detenibilità della partecipazione ai sensi dell'art. 4 del TUSP, alla gestione delle aziende agricole e degli immobili in coerenza con il vincolo testamentario - ha subito un rallentamento dovuto a: 
- entità del complesso immobiliare rientrante nel lascito, la cui gestione in chiave produttiva comporterebbe il prevalere delle attività imprenditoriali rispetto alle finalità assistenziali, tipiche di una fondazione; 
- onere fiscale di conferimento al fondo di dotazione dei beni patrimoniali del lascito testamentario. 

La soluzione dell'apporto in un trust dei beni del lascito, prospettata sulla scorta degli approfondimenti svolti dall'organo di amministrazione e dagli uffici regionali, si è rivelata particolarmente complessa anche alla luce della circolare dell'Agenzia delle Entrate n. 34e del 20/10/2022. Essa, inoltre, richiede il previo completamento della documentazione ipocatastale dei numerosi immobili del lascito che saranno oggetto di apporto nel trust; attività per la quale la società e la direzione regionale competente avevano già prospettato difficoltà nell'ipotesi di conferimento al fondo di dotazione, tenuto conto della carenza di organico e dei costi per il ricorso a professionisti esterni, considerata la quantità dei cespiti ed il volume di adempimenti. 

Azioni di razionalizzazione previste: Prosieguo degli interventi di contenimento dei costi per la conduzione delle aziende agricole in concessione, alle quali sono essenzialmente imputate le perdite d'esercizio. Soluzione delle criticità nell'aggiornamento ipocatastale legate alla complessità del patrimonio immobiliare ed elaborazione di una proposta per la sua gestione (appalto di servizi e/o misto di servizi e lavori, concessione di servizi e/o mista di servizi e lavori, partenariato pubblico privato, etc), compatibile con il vincolo testamentario ed alternativa alla società. 

# SCABEC SPA
Valorizzazione e promozione del patrimonio artistico, culturale e turistico del territorio regionale attraverso progetti mirati e contratti di servizio realizzati per la Regione Campania, anche d'intesa con altri enti 

# SMA CAMPANIA SPA 
Tutela ambientale del territorio regionale (difesa del territorio boschivo, mitigazione dei rischi naturali, sviluppo di sistemi di monitoraggio del territorio in chiave di prevenzione dei rischi naturali, nonché di prevenzione ambientale). 

Sotto l'aspetto gestionale sono in corso operazioni di integrazione della società incorporata Campania Ambiente e Servizi spa e di riorganizzazione dei processi operativi, al fine di ottimizzare i costi e favorire l'emersione delle sinergie. L'Amministrazione ha fornito indirizzi sul contenimento dei costi, soprattutto del personale. Il nuovo Piano industriale è in via di predisposizione.

# SO.RE.SA. SPA
Centrale unica dei pagamenti; Centrale di committenza Sanità; Centrale di committenza spesa comune; Gestione debitoria pregressa delle Aziende del SSR 

# SVILUPPO CAMPANIA SPA
Attività strumentali necessarie al perseguimento delle finalità istituzionali dell'Amministrazione in materia di: sviluppo economico e del sistema territoriale regionale; ricerca e innovazione tecnologica; sviluppo della capacità amministrativa e gestionale dei soggetti coinvolti nell'attuazione delle politiche pubbliche regionali per le attività produttive; gestione degli asset di proprietà della regione, con particolare riferimento alle partecipazioni societarie e agli immobili; ICT, sistema informativo e informatico regionale; riordino e accorpamento dei soggetti partecipati di cui al Piano di stabilizzazione. 

# AUTOSERVIZI IRPINI SPA
gestione degli impianti funzionali ai servizi di interesse generale 

Le perdite conseguono alle difficoltà oggettive del sistema trasporto per il Covid 19 nel 2021. Sono in corso gli approfondimenti propedeutici all'operazione di riordino regionale delineata dalla Delibera 116/2021, consistente nella fusione di AIR ed EAV per la creazione di una holding di gestione del patrimonio immobiliare e nella successiva separazione dei rami ferro e gomma. L'esame sta riguardando il permanere del requisito di società in house per la capogruppo in caso di aggiudicazione delle gare per il servizio di trasporto pubblico ad EAV ed AIR Campania (verifica del cd. requisito dell'attività prevalente e dell'incidenza dei ricavi non in house sul totale). 

# CONSORZIO AEROPORTO SALERNO PONTECAGNANO SCARL 
Sviluppo del bacino dello scalo aeroportuale di Salerno e del correlato indotto e delle attività di supporto connesse a esso e ad altri scali o hub di trasporto modale ubicati nell'areale interregionale di interesse dei consorziati.

Le difficoltà oggettive del sistema trasporti conseguenti alla pandemia di Covid-hanno comportato il mancato incasso di dividendi da Gesac

# SI.RE.NA. CITTÀ STORICA SCPA in liquidazione
La gestione della liquidazione ha subito un rallentamento dovuto alle difficoltà riscontrate dal socio di riferimento (Comune di Napoli) 

La Regione non detiene una quota tale da incidere sulla tempistica. Ha manifestato, tuttavia, la disponibilità a sostenere la chiusura della liquidazione, a condizione che tempi e fabbisogno siano certi e che tutti i soci concorrano pro-quota.

# ACN SRL in liquidazione 
Il 5/10/2022 si è tenuta l'ultima udienza della causa promossa dal socio Comune di Napoli, relativa alla rimozione delle scogliere antistanti la Rotonda Diaz sul lungomare di Napoli; la sentenza del TAR è attesa nelle prossime settimane. Restano in sospeso alcune proposte transattive per carenza dell'attivo. 

La Regione non detiene una quota tale da incidere sulla tempistica. Ha manifestato, tuttavia, la disponibilità a sostenere la chiusura della liquidazione, a condizione che tempi e fabbisogno siano certi e che tutti i soci concorrano pro-quota. 

# MOSTRA D'OLTREMARE SPA 
Gestione del patrimonio dell'ex ente autonomo Mostra d'Oltremare e attività fieristiche. 

La pandemia di Covid-19 ha prodotto rilevanti effetti negativi sulla gestione caratteristica a causa del fermo delle attività tipiche, protrattosi nei primi mesi del 2021. Il socio di riferimento, Comune di Napoli, ha rinnovato l'esigenza di predisporre un nuovo piano industriale in discontinuità rispetto al passato, la cui redazione è in via di ultimazione.

È in corso il piano di dismissioni del patrimonio immobiliare non strategico. 

# AGRORINASCE SCRL 
Gestione di immobili confiscati per conto dei comuni consorziati. 

Dal 18/06/2022 la quota detenuta diventa 16,67% in seguito al recesso di un socio. 

# CENTRO AGRO-ALIMENTARE DI NAPOLI SCPA
Costruzione e gestione del mercato agro-alimentare all'ingrosso di Napoli, comprese le strutture di trasformazione e condizionamento.

La Corte di Appello di Napoli - Quinta sezione civile ha accolto il reclamo di alcuni creditori dissenzienti e revocato l'omologa del concordato preventivo con decreto pubblicato il 13/1/2022. Il provvedimento è stato impugnato in Cassazione da CAAN. Ove confermata, la sentenza d'Appello metterebbe in discussione la possibilità della società di superare la crisi mediante un percorso non caotico. L'incertezza determinata dalla decisione d'Appello rende meno appetibile la quota. Si resta in attesa degli sviluppi prima di dar corso alle iniziative di cessione. 

# AGENZIA LOCALE DI SVILUPPO DELLA VALLE DEL SARNO PATTO DELL'AGRO SPA in liquidazione
Sono in corso azioni per la riscossione di crediti rilevanti vantati nei confronti di due comuni soci, che hanno proposto opposizione ai decreti ingiuntivi. 

La Regione ha agito in giudizio dinanzi al Tribunale delle Imprese di Napoli, allo scopo di ottenere la liquidazione della quota e la cancellazione dall'elenco dei soci nel Registro delle Imprese. 

L'udienza è stata fissata il 14/02/2023 (Rg 24739/2022).

# CONSORZIO ORTOFRUTTICOLO DELL'AGRO NOCERINO SARNESE Soc. coop. in liquidazione
Lavorazione, vendita e valorizzazione dei prodotti ortofrutticoli

A causa della dialettica insorta tra Liquidatore e amministrazioni comunali principalmente coinvolte dalle sorti dell'area mercatale non si registrano decisivi passi avanti. Risultano pendenti diversi contenziosi

# CONSORZIO ORTOFLOROFRUTTICOLO DI PAESTUM - CAPACCIO SOC. COOP. A R.L. 
Commercio all'ingrosso di frutta e ortaggi freschi o conservati

Nella seduta del 17/01/22 il Consiglio di Amministrazione del Consorzio ha deliberato di accogliere il recesso in seguito a diversi solleciti. Nel mese di luglio 2022 è stato inviato atto di diffida ad adempiere. Non avendo ottenuto riscontro, la Regione ha agito in giudizio dinanzi al Tribunale delle Imprese di Napoli, allo scopo di ottenere la liquidazione della quota e la cancellazione dall'elenco dei soci nel Registro delle Imprese (Rg 24601/2022). L'udienza è stata fissata il 14 febbraio 2023. 

# COOPERATIVA LA FIORENTE soc. coop. a r.l. in liquidazione
In data 21/01/2022 è stata presentata al Registro Imprese l'istanza di cancellazione della società; la pratica risulta in sospeso. 

# LATTERIA SOCIALE DOMIZIANA soc. coop. a r.l. in liquidazione coatta amministrativa
Non ha avuto riscontro l'istanza di cancellazione per inattività, presentata al Conservatore del Registro Imprese il 19/02/2019. In data 20/11/2020 è stata inviata alla Direzione Generale per la Vigilanza sugli enti cooperativi del Ministero dello Sviluppo Economico (MISE) una richiesta di notizie sulle cause ostative al completamento della procedura. 

In data 14/01/2021 il MISE ha comunicato l'avvio di verifiche sull'operato del liquidatore.

# SISTEMA CILENTO – AGENZIA LOCALE DI SVILUPPO DEL CILENTO SCPA
Agenzia locale di sviluppo del Cilento e soggetto gestore del Patto territoriale di sviluppo del Sistema Cilento

L'articolo 5, penultimo comma, dello statuto sociale dispone che le azioni non possono essere alienate in tutto o in parte prima del completamento del programma in attuazione al momento dell'adesione alla Società. Tenuto conto dell'accoglimento del recesso di n. 13 soci, tra i quali la Provincia di Salerno e la Camera di Commercio di Salerno, soggetti originari firmatari del programma sottoscritto presso il CNEL nel 1996 cui fa riferimento l'articolo 5 dello statuto, in data 9/7/2020 la Regione ha comunicato la propria volontà di recedere ope legis. Nel mese di luglio 2022 ha inviato atto di diffida ad adempiere alle richieste di recesso precedentemente inoltrate. In assenza di riscontro, la Regione ha agito in giudizio dinanzi al Tribunale delle Imprese di Napoli, allo scopo di ottenere la liquidazione della quota e la cancellazione dall'elenco dei soci nel Registro delle Imprese (Rg 24602/2022). Si resta in attesa di fissazione dell'udienza. 

# SOVAGRI società consortile per azioni in liquidazione
La società vanta ragioni di credito e di debito nei confronti della Regione, per le quali sussiste contenzioso; è inoltre debitrice verso un istituto bancario, che ha un titolo di precetto. Si sta cercando un non agevole percorso transattivo che soddisfi le varie pretese dei soggetti coinvolti.

# AIR CAMPANIA SRL
Trasporto pubblico su gomma interprovinciale e nella provincia di Avellino, nonché l'impianto a fune Mercogliano – Montevergine

Le perdite conseguono alle difficoltà oggettive del sistema trasporto per il Covid 19 nel 2021. Sono in corso gli approfondimenti propedeutici all'operazione di riordino regionale delineata dalla Delibera 116/2021, consistente nella fusione di AIR ed EAV per la creazione di una holding di gestione del patrimonio immobiliare e nella successiva separazione dei rami ferro e gomma. L'esame sta riguardando il permanere del requisito di società in house per la capogruppo in caso di aggiudicazione delle gare per il servizio di trasporto pubblico ad EAV ed AIR Campania (verifica del cd. requisito dell'attività prevalente e dell'incidenza dei ricavi non in house sul totale). 

# DATABENC SCARL
Tutela e valorizzazione dei siti archeologici ed artistici, coordinando le attività di ricerca dei soci e attraendo investimenti in ricerca, sviluppo e trasferimento tecnologico. 

# DIGITCAMPANIA SCARL in liquidazione
In data 14/10/2022 è stato approvato il bilancio finale di liquidazione. Il 26/10/2022 la società è stata cancellata dal Registro delle Imprese.

# GE.S.A.C. SPA
Sviluppo, progettazione, realizzazione, adeguamento, gestione, manutenzione ed uso degli impianti e delle infrastrutture per l'esercizio dell'attività aeroportuale, nonché nello svolgimento delle attività connesse o collegate purché, non a carattere prevalente.

Le perdite derivano dalle difficoltà oggettive del sistema trasporti conseguenti alla pandemia di Covid-19. 

# SOCIETÀ ATTUAZIONE PIANO DI STABILIZZAZIONE SRL
Assunzione, acquisto, detenzione, gestione, cessione di partecipazioni di qualsivoglia natura a essa trasferite o cedute dalla Regione Campania o da altra società partecipata direttamente o indirettamente dalla Regione. Adozione delle misure idonee ad accelerare il completamento delle procedure di dismissione e di liquidazione societarie. Gestione diretta delle liquidazioni di società partecipate dalla Regione. Attuazione dei processi di razionalizzazione e semplificazione dei rapporti partecipativi a essa demandati, anche mediante operazioni straordinarie di impresa.

Il mantenimento senza interventi di razionalizzazione risponde all'esigenza di concentrare e accelerare le dismissioni delle società che le sono state trasferite, non oggetto di fusione o di alienazione, e di conseguire economie con riferimento ai servizi amministrativi, contabili e legali necessari alle procedure di estinzione liquidatorie e concorsuali. Le citate attività non comportano la realizzazione di ricavi e sono condotte dalla società veicolo con il supporto del personale della società madre Sviluppo Campania spa, in house regionale. Tale impostazione non irrigidisce la struttura dei costi. 

Interventi di razionalizzazione della società veicolo saranno assunti a conclusione delle procedure di razionalizzazione del portafoglio societario.

# TESS COSTA DEL VESUVIO SPA in liquidazione 
In data 29/11/2021 il Tribunale di Napoli ha attestato la completa esecuzione del concordato preventivo (decreto di omologa n 941/2016). Sono in corso le attività per concludere la procedura liquidatoria. 