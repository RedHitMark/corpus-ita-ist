document,paragraph_index,original_text,simplified_text,original_text_isssues_detected,simplification_rules_applied,tagging_date,tagging_elapsed_time
2f4c39c9fb796e5066ac28770c5724d6,1,"In ottemperanza alle normative vigenti per tutte le aziende che operano nel settore dei trasporti pubblici (decreto del Presidente del Consiglio dei Ministri del 30 dicembre 1998), la Carta della Mobilità di TROTTA offre all'utenza l'opportunità di conoscere l'attività dell'Azienda nei suoi diversi aspetti ed i principi a cui essa si ispira, mettendo a disposizione tutte le informazioni utili per la fruizione del servizio offerto.","La Carta della Mobilità di TROTTA obbedisce alle leggi italiane per le aziende che si occupano dei trasporti pubblici (cioè il decreto del Presidente del Consiglio dei Ministri del 30 dicembre 1998), e fa conoscere ai cittadini l'attività dell'Azienda nei suoi diversi aspetti e i principi di cui tiene conto: la Carta contiene tutte le informazioni utili per utilizzare il nostro servizio.",,Iniziare frase col soggetto | spostare dopo il riferimento legislativo | sostituire espressioni formali con espressioni più colloquiali | evitare la subordinata implicita al gerundio sostituendo con una frase principale introdotta dai due punti col verbo all'indicativo presente,2024-03-13T07:57:14.385791,140.0
2f4c39c9fb796e5066ac28770c5724d6,2,"L'intento dell'Azienda è quello di avviare per mezzo dalla Carta della Mobilità un confronto ed una comunicazione permanente con i suoi Clienti, anche mediante lo strumento del sondaggio di opinione, già proficuamente applicato una prima volta e sintetizzato in questo documento: TROTTA può così dare voce ai suoi Clienti, permettendo loro di far conoscere le proprie esigenze e di vederle contemplate, nei limiti del possibile, nei piani di miglioramento del servizio.","L'Azienda vuole usare la Carta della Mobilità per confrontarsi e parlare con i Clienti. Utilizzerà anche i questionari per capire cosa vogliono i Clienti. Un questionario è stato già usato per conoscere le idee dei clienti e quello che è emerso è già stato introdotto in questo documento: TROTTA dà voce ai suoi Clienti, in questo modo l'Azienda conosce i bisogni dei clienti e ne tiene conto il più possibile nel migliorare il servizio.",,Mettere sempre un soggetto esplicito che sia possibilmente uno degli attori in gioco | evitare perifrasi inutili | sostituire nomi d'azione con verbi,2024-03-13T08:07:31.885402,234.0
2f4c39c9fb796e5066ac28770c5724d6,3,"La Carta di TROTTA vuole quindi essere uno strumento immediato e concreto nei suoi contenuti, concentrandosi fondamentalmente sui fattori che costituiscono la qualità del servizio e i corrispondenti standard di qualità, espressi in forma non generica, bensì con precisi dati numerici che possano essere valutati e verificati dall'utenza. Solo così l'Azienda può perseguire lo scopo più generale di una crescita autentica e di una integrazione costantemente aggiornata nel territorio in cui opera.","La Carta dei servizi di TROTTA offre contenuti concreti, elementi che esprimono la qualità del servizio offerto ai cittadini. Gli elementi che rappresentano la qualità del servizio sono scritti in forma di numeri così i cittadini possono giudicare se sono veri. In questo modo l'Azienda cerca di crescere e di essere a disposizione della regione in cui lavora.",,Abbreviazione | Dare continuità ai soggetti delle varie frasi | Ripetere i concetti anche in forma simile in modo da far seguire il filo del discorso | Usare verbi e termini di uso colloquiale,2024-03-13T08:12:17.189529,207.0
2f4c39c9fb796e5066ac28770c5724d6,4,"La Ditta TROTTA si impegna ad operare nel rispetto di fondamentali principi e garanzie per il Cliente, ovvero:","La Ditta TROTTA si impegna a rispettare il Cliente, e osserva i principi  che sono elencati qui sotto:",,"Abbreviare perifrasi | Usare connettivi testuali concreti (sotto, sopra)",2024-03-13T08:13:36.173364,56.0
2f4c39c9fb796e5066ac28770c5724d6,5,"La Ditta TROTTA si impegna ad improntare l'erogazione del pubblico servizio di trasporto al principio di uguaglianza dei diritti degli utenti-clienti inteso come divieto di ogni ingiustificata discriminazione per motivi di razza, sesso, lingua, religione ed opinioni politiche.","La Ditta TROTTA offre il trasporto a tutti i cittadini-clienti senza fare differenze per motivi di razza, sesso, lingua, religione ed opinioni politiche.",,Eliminare drasticamente perifrasi altisonanti utilizzando espressioni dirette e colloquiali,2024-03-13T08:15:22.715006,57.0
2f4c39c9fb796e5066ac28770c5724d6,6,"Si impegna altresì a garantire:
- accessibilità al servizio e alle strutture senza distinzione di sesso, etnia, lingua, religione, opinione politica, censo, condizioni psicofisiche o sociali
- impegno a migliorare l'accessibilità al servizio per persone in difficoltà, anziani, disabili
- adozione di misure adeguate per favorire una parità di condizioni del servizio prestato, tra le differenti aree geografiche e tra le diverse fasce di utenz","L'Azienda TROTTA vuole inoltre offrire:
- a tutti i cittadini di usare i trasporti senza differenze di sesso, etnia, lingua, religione, opinione politica, stipendio, condizioni psicofisiche o sociali
-  e in particolare vuole aiutare anziani e disabili a usare i trasporti con facilità;
- infine ai cittadini che abitano in parti del territorio diverse o a cittadini con esigenze diverse vuole offrire le stesse possibilità di uso dei trasporti.",,Verbi semplici | chiarezza in tutto il testo e omogeneità di costrutti sintattici,2024-03-13T08:19:46.782105,211.0
2f4c39c9fb796e5066ac28770c5724d6,7,"La Ditta TROTTA si impegna ad erogare il servizio in modo da garantire:
- il controllo costante delle condizioni di sicurezza per il viaggiatore
- il rispetto degli standard di qualità dichiarati
- l'adozione di misure atte a ridurre l'impatto ambientale, in particolare quello generato dai propri mezzi di trasporto
- l'adozione di piani aziendali volti al continuo miglioramento nell'erogazione del servizi","La Ditta TROTTA offre i trasporti assicurando:
- di controllare sempre la sicurezza del viaggiatore
- di rispettare gli elementi di qualità promessi
- di diminuire i danni all'ambiente in particolare quelli che vengono dagli scarichi dei bus e degli altri mezzi di trasporto
- di adottare piani per migliorare i nostri servizi",,Rendere omogenee le liste | usare verbi colloquiali | esprimere i concetti in modo diretto senza perifrasi,2024-03-13T08:39:39.207771,313.0
2f4c39c9fb796e5066ac28770c5724d6,8,"La Ditta TROTTA, nella normalità delle condizioni oggettive esistenti sul territorio, si impegna ad assicurare:
- la regolarità ed il rispetto dell'orario pubblicato e diffuso
- la tempestiva informazione per ogni necessaria variazione di orari o percorsi, al fine di arrecare minor disagio possibile all'utente
- l'attivazione di servizi sostitutivi ove occorrano
- l'erogazione del servizio minimo in caso di sciopero","La Ditta TROTTA si impegna a assicurare:
- di rispettare gli orari dei trasporti che sono annunciati ai cittadini 
- di informare rapidamente i cittadini se ci sono cambiamenti di orari o dei percorsi dei bus 
- di usare trasporti che sostituiscono i trasporti normali in caso di necessità
- di far partire almeno alcuni bus in caso di sciopero",,Omogeneizzare le voci con verbi invece di nomi di azione | sostituire termini con quelli colloquiali,2024-03-13T08:55:00.873600,147.0
2f4c39c9fb796e5066ac28770c5724d6,9,"La Ditta TROTTA si impegna a garantire e favorire la partecipazione dei cittadini al fine di tutelare il loro diritto alla adeguata fruizione del servizio. A tal fine:
- adotta iniziative volte a favorire la partecipazione degli utenti anche attraverso organi di rappresentanza organizzata, come le Associazioni dei Consumatori, le quali fungono come mezzo di comunicazione tra azienda e Clienti, per fornire informazioni, ricevere suggerimenti o reclami, al fine di tutelare il diritto alla corretta erogazione del servizio
- rileva periodicamente il livello della qualità del servizio percepita dall'utenza","La Ditta TROTTA assicura che i cittadini partecipino alla vita dell'azienda in modo da aiutarli a utilizzare meglio i servizi da essa offerti. In particolare:
- propone di accettare rappresentanti da associazioni organizzate, come le Associazioni dei Consumatori, che collegano e fanno comunicare azienda e Clienti, per informazioni, suggerimenti o lamentele, in modo da assicurare ai cittadini un servizio adeguato
- distribuisce questionari per capire che cosa gli utenti pensano del servizio offerto dall'azienda",,In questo caso una riformulazione abbastanza radicale per esprimere concetti nel modo intuitivo e quotidiano | Eliminazione di parole e espressioni molto più formali a vantaggio di parole concrete,2024-03-25T08:34:04.920018,423.0
2f4c39c9fb796e5066ac28770c5724d6,10,"La sede della ditta TROTTA per il trasporto urbano è sita in Benevento, in via Santa Colomba n° 139/141.","La ditta TROTTA per il trasporto urbano si trova a Benevento, in via Santa Colomba n° 139/141.",,eliminare passaggi inutili (sede) e parole inusuali (sita),2024-03-25T08:47:04.725555,27.0
2f4c39c9fb796e5066ac28770c5724d6,11,Il numero verde è attivo dalle 8:00 alle 14:00 per fornire informazioni e dalle 8:00 alle 19:00 per ricevere reclami e/o segnalazioni.,Chiama il numero verde dalle 8:00 alle 14:00 se ti servono informazioni e dalle 8:00 alle 19:00 se vuoi segnalare problemi o cose che non funzionano.,,Ho preferito ribaltare il punto di vista della frase assumendo quello del cittadino che chiama per chiedere informazioni o per segnalare problemi,2024-03-25T08:49:07.154050,59.0
2f4c39c9fb796e5066ac28770c5724d6,12,"L'obiettivo della ditta TROTTA è quello di fornire un servizio di trasporto pubblico locale urbano e di creare un sistema integrato della mobilità in cui tutti gli operatori che gravitano nell'area della mobilità (parcheggi, ferrovie, taxi, altre aziende di trasporto) collaborino ad un programma coordinato e ad un utilizzo razionale delle risorse disponibili per allinearlo alle esigenze dei cittadini.","L'obiettivo della ditta TROTTA è fornire un servizio di trasporto pubblico in città e di creare una rete con tutte le altre persone o aziende che si occupano dei trasporti e della circolazione (parcheggi, ferrovie, taxi, altre aziende di trasporto) per collaborare e far usare in modo ragionevole le risorse disponibili in aiuto dei cittadini.",,Sostituzione di parole del registro formale | eliminazione di giri di parole tipo 'quello di',2024-03-25T09:04:50.175246,120.0
2f4c39c9fb796e5066ac28770c5724d6,13,A tal proposito le linee sono state articolate in maniera da permettere un collegamento diretto o tramite coincidenze in tutti i punti del territorio servito. Inoltre è a disposizione dell'utente una dettagliata MAPPA DEI TRASPORTI (consultabile sul sito web) con la configurazione di tutte le linee.,Le linee dei bus permettono un collegamento diretto (o usando più autobus in coincidenza) per tutti i punti del territorio di Benevento. Inoltre i cittadini trovano la mappa MAPPA DEI TRASPORTI sul nostro sito web con tutte le linee dei bus.,,"abbreviare giri di parole | far emergere i nuclei informativi essenziali, scrivendoli in modo semplice e concreto | Il più possibile portare a soggetto il cittadino o l'azienda per far capire chi fa cosa",2024-03-25T09:15:33.265206,99.0
2f4c39c9fb796e5066ac28770c5724d6,14,"Il servizio è disponibile tutti i giorni dell'anno, escluse le festività di Natale e Pasqua, durante le quali il servizio viene erogato in forma ridotta.",Gli autobus camminano tutto l'anno in modo regolare e completo: solo nelle feste di Natale e Pasqua ci saranno meno corse.,,Concreto per astratto,2024-03-25T09:17:51.159031,66.0
2f4c39c9fb796e5066ac28770c5724d6,15,"Nelle giornate di sciopero, il servizio viene assicurato in conformità alla legge 12 giugno 1990, n.146, con una copertura oraria dalle 6:30 alle 9:30 e dalle 11:45 alle 14:45.","Nelle giornate di sciopero i bus camminano dalle 6.30 alle 9.30 e dalle 11.45 alle 14.45: cioè l'Azienda assicura i bus come stabilisce la legge italiana del 12 giugno 1990, n.146.",,Anticipare l'informazione concreta e essenziale per il cittadino (orario coperto in giorni di sciopero) e dopo aggiungere il riferimento alla legge,2024-03-25T09:20:01.737869,130.0
2f4c39c9fb796e5066ac28770c5724d6,16,"La Ditta TROTTA diffonde informazioni sui linee, percorsi ed orari attraverso i seguenti canali:
- Uffici aziendali
- Sito web
- Opuscolo informativo
- Espositori palin","Trovi le informazioni su linee, percorsi e orari della Ditta TROTTA in questo modo:
- presso i nostri Uffici 
- sul Sito web
- in un Libretto informativo
- Sui tabelloni palin",,"Eliminazione giri di parole (diffonde informazioni) sostituiti da espressioni più dirette | aggiunta di qualche precisazione sulla lista (presso, su) | Opuscolo sostituito da Libretto",2024-03-25T09:23:39.645677,71.0
2f4c39c9fb796e5066ac28770c5724d6,17,La Ditta TROTTA aderisce al Consorzio UNICOCAMPANIA che gestisce l'integrazione tariffaria in Campania.,La Ditta TROTTA fa parte del Consorzio UNICOCAMPANIA che raccoglie tutti i trasporti e i prezzi dei biglietti in Campania.,,Aderisce sostituito con fa parte | tariffaria sostituito con prezzi,2024-03-25T09:25:00.810038,54.0
2f4c39c9fb796e5066ac28770c5724d6,18,Il titolo di viaggio per spostarsi nell'area urbana e suburbana di Benevento è denominato UNICOBENEVENTO.,Il biglietto che devi acquistare quando ti muovi in città e vicino alla città di Benevento si chiama UNICOBENEVENTO.,,Personalizzare | concretizzare | usare verbi semplici come si chiama invece di è denominato,2024-03-25T09:26:12.111361,70.0
2f4c39c9fb796e5066ac28770c5724d6,19,All'area suburbana appartengono i seguenti Comuni confinanti con il territorio comunale di Benevento:,I paesi vicini a Benevento nei quali puoi usare il biglietto UNICOBENEVENTO sono questi:,,Concreto per astratto | esplicitare i concetti sottintesi,2024-03-25T09:27:32.650644,80.0
2f4c39c9fb796e5066ac28770c5724d6,20,"I passeggeri devono salire a bordo già in possesso di regolare titolo di viaggio acquistato a terra; è possibile acquistare il biglietto orario a bordo, solo in caso di chiusura o non reperibilità dei punti vendita, pagando un sovrapprezzo di € 0,50 alla tariffa ordinaria.","Prima di prendere l'autobus compra il biglietto. Se i negozi che vendono i biglietti sono chiusi, allora puoi comprare il biglietto orario sul bus ma paghi € 0,50 in più rispetto alla tariffa ordinaria.",,"Discorso diretto, concreto | eliminare giri di parole",2024-03-25T09:49:02.886835,114.0
2f4c39c9fb796e5066ac28770c5724d6,21,"Per le categorie protette la ditta TROTTA garantisce un servizio di trasporto pubblico gratuito oppure con agevolazioni di prezzo in funzione della fascia di reddito. Per avere le informazioni necessari all'accesso a tali agevolazioni è necessario rivolgersi presso gli Uffici Commerciali della sede sito in via Santa Colomba, 139/141 - Benevento oppure consultando il sito web www.unicocampania.it.","La ditta TROTTA offre a persone con difficoltà o un servizio di trasporto pubblico gratuito oppure prezzi più bassi in base al quanto le persone guadagnano. Per avere le informazioni e sapere come chiedere questi aiuti, devi andare negli Uffici Commerciali della Ditta TROTTA in via Santa Colomba, 139/141 a Benevento oppure puoi trovare le informazioni sul sito web www.unicocampania.it.",,Molte sostituzioni di termini astratti categorie protette con parole concrete persone con difficoltà | Agevolazione di prezzo diventa prezzi più bassi,2024-03-25T09:53:40.325498,183.0
2f4c39c9fb796e5066ac28770c5724d6,22,"Anche per gli studenti la ditta TROTTA garantisce un servizio di trasporto pubblico con agevolazioni di prezzo in funzione della fascia di reddito. Per avere le informazioni necessarie all'accesso a tali agevolazioni è necessario rivolgersi presso gli Uffici Commerciali della sede sito in via Santa Colomba, 139/141 - Benevento oppure consultando il sito web www.unicocampania.it.","Anche per gli studenti la ditta TROTTA offre un servizio di trasporto pubblico con prezzi più bassi in base alle fasce di reddito. Trovi le informazioni su come ricevere questi prezzi più bassi negli Uffici Commerciali della ditta a via Santa Colomba, 139/141 a Benevento oppure sul sito web www.unicocampania.it.",,vedi regole precedenti,2024-03-25T14:09:07.134121,109.0
2f4c39c9fb796e5066ac28770c5724d6,23,"Per le informazioni sulla integrazione tariffaria regionale i Clienti possono rivolgersi al: Consorzio UNICOCAMPANIA- PIAZZA Matteotti, Napoli tel.081/5513109 Sito web: www.unicocampania.it","Per conoscere tutte le informazioni sui prezzi del trasporto locale uniti ai prezzi della regione, i cittadini possono contattare il Consorzio UNICOCAMPANIA- PIAZZA Matteotti, Napoli tel.081/5513109 Sito web: www.unicocampania.it",,Un verbo in più aggiunto (conoscere) | eliminato parole astratte (integrazione tariffaria) e uso di cittadini invece di clienti per creare maggiore empatia ,2024-03-25T14:17:01.925051,66.0
2f4c39c9fb796e5066ac28770c5724d6,24,La vendita dei biglietti e degli abbonamenti per gli autobus urbani nonché quella dei titoli dei parcheggi a raso viene effettuata presso tutti gli esercizi commerciali convenzionati.,"I cittadini possono comprare biglietti, abbonamenti per autobus urbani, e biglietti per parcheggi a raso presso un gruppo di negozi che ha un accordo con la nostra ditta. ",,"Capovolgere la frase mettendo come soggetto i cittadini (principio di empatia e di agentività), in questo modo si illustra al cittadino quello che deve/può fare asciugando le perifrasi e usando parole semplici",2024-03-25T14:23:10.120695,103.0
2f4c39c9fb796e5066ac28770c5724d6,25,È possibile l'acquisto a bordo di biglietti solo in caso di chiusura o non reperibilità dei punti vendita autorizzati mediante il pagamento di un sovrapprezzo al biglietto ordinario.,"I cittadini possono comprare i biglietti sull'autobus solo se i negozi che vendono i biglietti sono chiusi, ma il biglietto costerà un po' di più rispetto a quando si compra nei negozi.",,Da impersonale a personale | cittadini portati come soggetto della frase | parole di uso comune  ,2024-03-25T14:26:16.898928,108.0
2f4c39c9fb796e5066ac28770c5724d6,26,La vendita dei titoli relativi alla sosta all'autoparcheggio di via del Pomerio viene effettuata presso l'ufficio cassa addetto negli orari dalle 7:00 alle 22:000 con tel. 0824-28420.,"I cittadini possono comprare i biglietti per fermare l'auto o la moto nel parcheggio di via del Pomerio alla cassa del parcheggio, dalle 7:00 alle 22:000 (numero di telefono 0824-28420).",,Cittadini a soggetto | Eliminare perifrasi verbali | Parole comuni,2024-03-25T14:28:09.666421,69.0
2f4c39c9fb796e5066ac28770c5724d6,27,I passeggeri devono salire a bordo già in possesso di regolare titolo di viaggio acquistato a terra; è possibile acquistare il biglietto a bordo pagando un sovrapprezzo alla tariffa ordinaria.,I cittadini devono comprare il biglietto nei negozi prima di salire sull'autobus: se comprano il biglietto sull'autobus pagano un po' di più del prezzo dello stesso biglietto comprato in negozio.,,"Titolo di viaggio sostituito con biglietto | Eliminazione dell'impersonale con una frase che mantiene lo stesso soggetto della precedente, cioè i cittadini",2024-03-25T14:32:02.615444,169.0
2f4c39c9fb796e5066ac28770c5724d6,28,Il documento di viaggio va convalidato immediatamente ed in ogni caso prima di sedersi e prima di raggiungere la fermata successiva.,"I cittadini devono passare il biglietto nella macchinetta che lo timbra, prima di prendere posto o comunque prima che il bus arrivi alla fermata successiva.",,Personalizzare mettendo sempre come soggetto i cittadini e quello che devono fare / non fare | Sostituzione di convalidare con macchinetta e timbrare,2024-03-25T14:33:48.029619,103.0
2f4c39c9fb796e5066ac28770c5724d6,29,Il documento di viaggio deve essere conservato integro e riconoscibile per tutto il tempo della sua validità.,I cittadini devono conservare il biglietto intero e senza sporcarlo per tutto il viaggio.,,Soggetto umano | sostituzione di integro con intero e riconoscibile sostituito con non sporcato,2024-03-25T14:35:11.402001,82.0
2f4c39c9fb796e5066ac28770c5724d6,30,"In caso di irregolarità del documento di viaggio saranno applicate le sanzioni amministrative previste dalla legge regionale n. 13 del 13/8/98; l'azienda si riserva di denunciare all'autorità giudiziaria le irregolarità che rivestono carattere di frode; tale sanzione risulta pari a 25,00 euro più l'importo del titolo di viaggio.","L'azienda può dare una multa o prendere altre decisioni contro il cittadino se il suo biglietto non è regolare (in base alla legge regionale n. 13 del 13/8/98). L'azienda può denunciare all'autorità giudiziaria biglietti irregolari perché falsi: il cittadino che ha un biglietto non regolare paga 25,00 euro più il prezzo del biglietto.",,Unificare il soggetto con l'azienda | Usare verbi semplici (dare una multa) | Sanzioni riformulato con prendere decisioni contro il cittadino | Riformulare si riserva con può,2024-03-25T14:39:08.561972,145.0
2f4c39c9fb796e5066ac28770c5724d6,31,"In caso di guasti alle macchinette obliteratrici, i passeggeri devono prontamente segnalarlo al conducente ed annullare il documento di viaggio manualmente trascrivendo giorno, mese anno, ore e minuti del viaggio.","I cittadini che sull'autobus trovano guasta la macchinetta che timbra i biglietti devono: avvisare l'autista e scrivere a penna sul biglietto giorno, mese anno, ore e minuti del viaggio.",,Sostituzione di parole tecniche con parole comuni,2024-03-25T14:40:52.579649,103.0
2f4c39c9fb796e5066ac28770c5724d6,32,I bambini di altezza inferiore ad un metro sono trasportati gratuitamente purché non occupino posti a sedere e siano accompagnati da adulti.,"I bambini più bassi di un metro viaggiano gratis, ma non devono occupare un sediolino e devono stare con un accompagnatore adulto.",,Concreto per astratto | linguaggio diretto,2024-03-25T14:42:34.780613,101.0
2f4c39c9fb796e5066ac28770c5724d6,33,"I passeggeri possono trasportare gratuitamente una sola valigia, pacco o collo a mano, purché di dimensioni non superiori, anche in un solo lato, a cm. 50; in tutti gli altri casi il passeggero è tenuto all'acquisto di un biglietto per ogni collo.","I cittadini possono portare gratis sul bus una sola valigia, o un solo pacco, ma questo bagaglio non deve essere troppo grande: neppure un solo lato del bagaglio deve essere più lungo di cm. 50. I cittadini devono comprare un altro biglietto per ogni altra valigia o pacco, o per un bagaglio grosso.",,Organizzare unificando i soggetti | Semplificare i concetti usando un linguaggio diretto e semplice,2024-03-25T14:51:26.300094,46.0
2f4c39c9fb796e5066ac28770c5724d6,34,"Non sono ammessi al trasporto gli oggetti eccessivamente ingombranti, sudici, nocivi e pericolosi.","I cittadini non possono portare sull'autobus oggetti troppo grandi, sporchi, pericolosi o velenosi.",,Sostituzione lessicale con parole comuni | Inserire un soggetto agentivo,2024-03-25T14:52:21.840519,55.0
2f4c39c9fb796e5066ac28770c5724d6,35,I passeggini per bambini sono ammessi in vettura e trasportati gratuitamente purché vengano piegati in modo da ridurre al minimo l'ingombro.,"I cittadini possono portare gratis sull'autobus i passeggini per bambini, ma li devono piegare per renderli più piccoli.",,Personalizzare con soggetto agentivo | Termini comuni | Virgola per separare unità sintattiche e informative,2024-03-25T14:54:09.126995,106.0
2f4c39c9fb796e5066ac28770c5724d6,36,I bagagli sono trasportati sotto cura e custodia esclusiva del viaggiatore senza alcuna responsabilità dell'azienda.,I cittadini sono responsabili dei bagagli che portano sull'autobus: l'azienda non risponde di nessun problema legato ad essi.,,"Soggetto agentivo | Riscrivere con concetti diretti, semplici e in linguaggio comune",2024-03-25T14:55:24.123790,74.0
2f4c39c9fb796e5066ac28770c5724d6,37,"È vietato il trasporto di qualsiasi animale ad eccezione di:
- cani accompagnatori di non vedenti, per i quali è consentito il trasporto gratuito, purché muniti museruola e tenuti al guinzaglio.
- piccoli cani portati in braccio e muniti di museruola, previo pagamento di biglietto ordinario","I cittadini non possono portare qualunque animali sul bus, ma soltanto:
- cani accompagnatori di persone con problemi di vista, i quali cani viaggiano gratis ma con museruola e guinzaglio.
- piccoli cani portati in braccio e con museruola, ma per i quali si paga il biglietto ordinario",,Personalizzare con soggetto agentivo | Sostituzioni lessicali | Frase relativa in vece dell'aggettivo previo,2024-03-25T14:57:45.387231,140.0
2f4c39c9fb796e5066ac28770c5724d6,38,La salita e la discesa è regolamentata dalla apposita segnaletica affissa vicino alle porte.,Per salire e scendere dall'autobus devi guardare i segnali incollati vicino alle porte.,,Verbo per nome d'azione astratto | affisso sostituito col comune incollato,2024-03-25T14:58:53.109871,67.0
2f4c39c9fb796e5066ac28770c5724d6,39,È fatto obbligo agli utenti di sorreggersi agli appositi sostegni e maniglie durante la marcia ed in particolare al momento dell'arresto dell'autobus alle fermate.,"I cittadini si devono mantenere ai ganci, o tubi o maniglie mentre l'autobus cammina, e soprattutto quando si ferma alle fermate.",,Personalizzare col soggetto animato | termini comuni,2024-03-25T15:00:07.135920,73.0
2f4c39c9fb796e5066ac28770c5724d6,40,"È vietato:
- Salire o scendere quando la vettura è in marcia;
- Salire nell'autobus in stato di ebrezza o in condizioni fisiche o psichiche che non consentono il corretto utilizzo del servizio o che possano arrecare danno a sé o agli altri;
- Occupare più di un posto a sedere o ingombrare in qualsiasi modo uscite e passaggi;
- Chiedere al conducente di salire o scendere dal veicolo in un luogo diverso da quello stabilito dalla fermata;
- Distrarre, impedire o ostacolare in qualsiasi modo il conducente nell'esercizio delle sue funzioni;
- Fumare in vettura ai sensi della Legge n° 584 dell'11.11.1975 e successive modificazioni;
- Insudiciare, guastare o comunque rimuovere o manomettere parti o apparecchiature degli autobus;
- Portare oggetti pericolosi o che possano danneggiare i viaggiatori e la vettura o, per qualsiasi ragione, costituire rischio per i passeggeri;
- Sporgersi dai finestrini o gettare oggetti dai medesimi;
- Azionare apparecchi radiofonici, cantare, suonare, schiamazzare o comunque disturbare;
- Esercitare all'interno degli autobus attività pubblicitarie o commerciali, anche se a scopo benefico, senza l'autorizzazione dell'Azienda","È vietato:
- Salire o scendere quando l'autobus cammina;
- Salire nell'autobus ubriachi o in condizioni fisiche o mentali che possono dare danno a sé o agli altri;
- Occupare più di un posto a sedere o mettersi davanti a uscite e passaggi;
- Chiedere all'autista di salire o scendere dall'autobus in un posto diverso dalle fermate stabilite;
- Distrarre, impedire o ostacolare in qualsiasi modo l'autista nel suo lavoro;
- Fumare in autobus (in base alla Legge n° 584 dell'11.11.1975 e successive modificazioni);
- Sporcare, guastare o togliere parti o apparecchiature degli autobus;
- Portare oggetti pericolosi o che possano fare danni agli altri passeggeri o all'autobus o mettere in pericolo gli altri passeggeri;
- Sporgersi dai finestrini o gettare oggetti dai finestrini;
- Ascoltare radio, cantare, suonare, fare rumori e urla o comunque disturbare gli altri;
- Fare pubblicità, proporre attività di vendita, anche se a scopo benefico, senza l'autorizzazione dell'Azienda",,Qualche sostituzione lessicale e di nomi concreti rispetto ad astratti,2024-03-25T15:05:00.732062,272.0
2f4c39c9fb796e5066ac28770c5724d6,41,"Fatte salve le eventuali conseguenze di legge, possono essere esclusi dal trasporto ed allontanati, senza diritto ad alcun risarcimento, i passeggeri molesti e quelle persone che non prestassero ascolto alle osservazioni ed agli inviti del personale di servizio tendenti a far rispettare le presenti norme.","I cittadini che sull'autobus sono pericolosi, dannosi o fastidiosi per gli altri, e che non obbediscono alle richieste degli autisti o dei controllori (che fanno rispettare le norme) possono essere mandati via dall'autobus e non hanno diritto a riavere i soldi del biglietto. Oltre a questo i cittadini pericolosi e dannosi possono anche avere altre conseguenze previste dalla legge.",,Anticipazione del soggetto | uso di linguaggio comune | Aggiunta finale per il riferimento alle conseguenze di legge,2024-03-25T15:08:34.737385,213.0
2f4c39c9fb796e5066ac28770c5724d6,42,La ditta Trotta si riserva ogni azione in sede civile e penale per assicurare il corretto andamento del servizio e salvaguardare il patrimonio aziendale.,La ditta Trotta prende tutte le decisioni legate al rispetto delle leggi italiane per assicurare un buon trasporto in città e per non far danneggiare gli autobus.,,Lessico comune,2024-03-25T15:09:40.460261,65.0
2f4c39c9fb796e5066ac28770c5724d6,43,"In caso di infortuni, cadute, incidenti o altro verificatosi a bordo delle vetture, i passeggeri devono segnalare immediatamente al conducente il danno subito e successivamente, alla Ditta TROTTA con lettera raccomandata A/R.","Se i cittadini in autobus hanno una caduta, un incidente, altro danno o si fanno male devono dire immediatamente all'autista che cosa gli è successo e in seguito devono scrivere una lettera alla Ditta TROTTA spiegando quello che è successo. La lettera deve essere del genere raccomandata Andata e Ritorno.",,Anticipare il soggetto | semplificare il linguaggio | Spiegazione del concetto di raccomandata,2024-03-25T15:12:10.996793,150.0
2f4c39c9fb796e5066ac28770c5724d6,44,L'Azienda è in ogni caso esonerata da obblighi e responsabilità nel caso di danni dopo la discesa dalla fermata.,Invece se il cittadino si fa male dopo essere uscito dall'autobus alla fermata non può dare nessuna responsabilità all'azienda Trotta.,,Personalizzare con cittadino/passeggero soggetto,2024-03-25T15:13:37.875396,86.0
2f4c39c9fb796e5066ac28770c5724d6,45,"Per ogni esigenza i Clienti possono rivolgersi ai Responsabili di settore, di persona, per iscritto o telefonicamente.","I cittadini possono parlare da vicino, o scrivere o telefonare ai Responsabili dei vari settori per qualunque richiesta.",,Ordine modificato | sostituzioni lessicali,2024-03-25T15:14:51.350048,73.0
2f4c39c9fb796e5066ac28770c5724d6,46,"Ad essi competono le seguenti funzioni:
- ricevere segnalazioni, richieste, reclami, suggerimenti, proposte in merito al servizio fornito dall'Azienda
- fornire informazioni sulle modalità di inoltro dei reclami
- seguire la procedura prevista per i reclami inoltrati
- fornire risposte immediate, ove sia possibile, alle richieste dei clienti che si rivolgono ad esso di persona o telefonicamente
- fornire risposte scritte entro 30 gg. a segnalazioni, richieste, suggerimenti indirizzati dai Clienti per iscritto","I responsabili dei settori hanno questi compiti:
- ricevono segnalazioni, richieste, lamentele, suggerimenti, proposte per il servizio offerto dall'Azienda
- forniscono informazioni su come mandare lamentele all'azienda
- seguono il percorso stabilito per le lamentele già mandate
- forniscono risposte immediate se è possibile, alle richieste dei cittadini che si rivolgono a loro di persona o telefonicamente
- forniscono risposte scritte entro 30 gg. per segnalazioni, richieste, suggerimenti mandati dai cittadini per lettera o mail.",,Verbi espliciti al posto degli infiniti dell'elenco | ripresa del soggetto agentivo esplicito | sostituzioni lessicali,2024-03-25T15:17:43.741133,171.0
2f4c39c9fb796e5066ac28770c5724d6,47,"In caso di riscontrata violazione dei diritti dell'utente, mancanze rispetto agli impegni assunti dall'Azienda nella Carta di Mobilità o per suggerimenti, richieste di chiarimenti e/o informazioni, i reclami possono essere per iscritto inviandoli:
- Tramite posta ordinaria indirizzandoli a Direzione Ditta TROTTA in Via S. Colomba n. 139/141 82100 Benevento.
- Tramite fax a Direzione Ditta TROTTA al numero 0824/3635524
- Tramite posta elettronica all'indirizzo info@trottabenevento.bn.it
- Collegandosi al sito www.trottabenevento.bn.i","Se devi mandare una lamentela perché i tuoi diritti sono stati calpestati, perché l'azienda non ha fatto quello che promette nella Carta di Mobilità o perché vuoi mandare suggerimenti, richieste di chiarimenti e/o informazioni, puoi scrivere e spedire in questi modi:
- usando la posta ordinaria e scrivendo a Direzione Ditta TROTTA in Via S. Colomba n. 139/141 82100 Benevento.
- usando il fax e scrivendo a Direzione Ditta TROTTA al numero 0824/3635524
- usando la posta elettronica e scrivendo all'indirizzo info@trottabenevento.bn.it
- usando il collegamento al sito www.trottabenevento.bn.i",,Personalizzare l'espressione (se devi mandare) | qualche aggiunta per rendere più chiari i nessi,2024-03-25T15:20:26.824465,162.0
2f4c39c9fb796e5066ac28770c5724d6,48,"I reclami o le segnalazioni possono essere fatti anche a voce telefonando:
- telefono 0824-363515 centralino
- NUMERO VERDE 800 999 29","Puoi mandare le tue lamentele anche a voce telefonando a:
- telefono 0824-363515 centralino
- NUMERO VERDE 800 999 29",,Sostituzione lessicale | aggiunta di 'a' dopo telefonando,2024-03-25T15:21:04.752317,37.0
2f4c39c9fb796e5066ac28770c5724d6,49,"La Ditta Trotta si impegna a dare risposta motivata entro 30 giorni dalla data di ricevimento di ciascuna richiesta scritta, procedendo se è il caso ad ulteriori contatti diretti per i necessari approfondimenti.",La Ditta Trotta si impegna a rispondere a una richiesta scritta entro 30 giorni da quando la ha ricevuta. Se lo ritiene necessario ti contatterà direttamente per avere maggiori informazioni.,,Concreto (verbo ricevere) per astratto (ricevimento) | Separare in due le frasi,2024-03-25T15:23:22.330480,137.0
2f4c39c9fb796e5066ac28770c5724d6,50,È stipulata un'assicurazione per la copertura totale del rischio Responsabilità Civile derivante dalla circolazione dei veicoli a motore (R.C.A.) a favore e tutela dei viaggiatori.,L'azienda ha un'assicurazione per la copertura totale del rischio Responsabilità Civile relativa agli autobus (R.C.A.) per coprire eventuali incidenti dei viaggiatori.,,Verbi semplici e soggetto agentivo,2024-03-25T15:24:32.552956,69.0
2f4c39c9fb796e5066ac28770c5724d6,51,"La soddisfazione del cliente interno ed esterno (intendendo con questo termine tutti gli stakeholder) costituisce l'obiettivo primario delle attività di TROTTA e viene conseguita attraverso:
- l'impegno costante del management per la realizzazione della missione;
- il coinvolgimento, la motivazione e lo sviluppo delle professionalità di tutto il personale, che rappresenta il vero patrimonio dell'azienda;
- la gestione efficiente dei propri processi, al fine di utilizzare al meglio le risorse finanziarie fornite dalla collettività;
- l'individuazione delle esigenze dei clienti;
- la traduzione delle esigenze in servizi in grado di soddisfarle;
- l'efficacia dei processi di progettazione ed erogazione dei servizi;
- la definizione, per tali processi, di obiettivi per la qualità che garantiscano il soddisfacimento dei requisiti dei clienti;
- la diffusione e condivisione di tali obiettivi all'interno dell'organizzazione ed il periodico riesame del loro livello di conseguimento;
- lo sviluppo di un rapporto di collaborazione con tutte le Entità coinvolte nel servizio di Trasporto Pubblico Locale;
- l'attuazione di un sistema di miglioramento continuo delle proprie prestazioni, per adeguarsi alle evoluzioni del mercato;
- la comunicazione, attraverso la Carta dei Servizi, dell'impegno di tutte le componenti aziendali per fornire standard di servizio elevati.
- Il Sistema per la gestione della Qualità rappresenta lo strumento attraverso cui la ditta TROTTA pianifica i propri livelli qualitativi e ne verifica il conseguimento;
- assicura la disponibilità delle risorse adeguate;
- governa efficientemente i propri processi;
- assicura il miglioramento continuo del servizio attraverso i tre momenti di pianificazione, controllo e miglioramento dei processi e delle prestazioni","La ditta Trotta vuole soddisfare i cittadini e tutti gli stakeholder; per questo si impegna a:
- controllare il modo in cui realizza la sua missione;
- coinvolgere, motivare e sviluppare le qualità di tutti i suoi lavoratori, che sono la vera ricchezza dell'azienda;
- realizzare in modo utile i processi per usare bene le risorse finanziarie messe a disposizione dalla collettività;
- individuare i bisogni dei cittadini;
- tradurre i bisogni in servizi che poi l'azienda soddisfa;
- essere bravo nel progettare e offrire servizi;
- definire obiettivi per la qualità a loro volta soddisfano i bisogni dei cittadini;
- diffondere e condividere questi obiettivi nell'organizzazione e misurare  se e in che modo sono stati raggiunti;
- lo sviluppo di un rapporto di collaborazione con tutte le Entità coinvolte nel servizio di Trasporto Pubblico Locale;
- migliorare sempre le proprie attività per adattarsi ai cambiamenti del mercato;
- comunicare con la Carta dei Servizi l'impegno di tutte le parti dell'azienda per offrire servizi di qualità elevata.
- la ditta Trotta ha un programma che si chiama Sistema per la gestione della Qualità con cui organizza la qualità e vede se è stata raggiunta;
- assicurare che ci siano soldi e persone adeguate;
- governare i propri processi;
- migliorare di continuo il servizio con tre fasi: progettare, controllare, migliorare ",,Verbi al posto di nomi astratti | perifrasi | lessico comune,2024-03-25T15:34:44.757838,611.0
2f4c39c9fb796e5066ac28770c5724d6,52,"Il Servizio di Trasporto presenta alcuni aspetti fondamentali definiti come fattori di qualità, su cui la Ditta sta concentrando il proprio impegno al fine di migliorare il livello del servizio erogato.","Il Servizio di Trasporto presenta alcuni aspetti fondamentali definiti come fattori di qualità, su cui la Ditta sta concentrando il proprio impegno al fine di migliorare il livello del servizio erogato.",,,2024-03-25T15:34:57.398062,12.0
2f4c39c9fb796e5066ac28770c5724d6,53,"Nell'ambito di tali fattori è possibile focalizzare degli elementi misurabili, ovvero indicatori di qualità, capaci di rappresentarli significativamente.","La ditta Trotta ha trovato degli elementi che si possono misurare e li chiama indicatori di qualità, perché possono rappresentare bene la qualità.",,Personalizzare la frase | usare perifrasi per definire concetti astratti,2024-03-25T15:36:30.085632,92.0
2f4c39c9fb796e5066ac28770c5724d6,54,"Il controllo di alcuni indicatori è effettuato direttamente dalla Ditta Trotta che, monitorando costantemente i risultati raggiunti, è in grado di garantire all'utenza determinati standard di prestazione. Altri indicatori, la cui valutazione dipende dal giudizio del Cliente, richiedono rilevazioni attraverso interviste ai fruitori del servizio.",La ditta Trotta controlla alcuni indicatori direttamente. In questo modo conosce i risultati raggiunti e può offrire ai cittadini servizi molto ben fatti. Invece per altri indicatori si fa aiutare dai cittadini che valutano i servizi rispondendo a domande durante le interviste a loro dedicate.,,Personalizzare la frase con soggetti agentivi | Usare espressioni comuni e concrete per spiegare concetti più astratti,2024-03-25T15:39:02.655448,152.0
2f4c39c9fb796e5066ac28770c5724d6,55,L'indagine di soddisfazione dei clienti sul servizio di Trasporto Pubblico Locale si inserisce nel quadro delle azioni individuate dalla ditta TROTTA per migliorare le proprie prestazioni.,La ditta Trotta per migliorare il servizio di trasposto fa varie cose tra cui una ricerca per scoprire cosa pensano i cittadini del servizio di Trasporto Pubblico Locale.,,Personalizzare anticipando soggetto | Perifrasi comuni e concrete al posto di concetti astratti,2024-03-25T15:40:30.965125,87.0
2f4c39c9fb796e5066ac28770c5724d6,56,"A fine di verificare la qualità del servizio offerto, sono previste un'indagine statistiche ad utenti scelti in modo casuale alle fermate e sugli autobus nell'area urbana di Benevento, servita dalla rete di trasporti della ditta TROTTA.",La ditta Trotta farà una ricerca anche statistica per misurare la qualità del servizio offerto. I cittadini che usano l'autobus vengono scelti a caso alle fermate o sugli autobus nell'area urbana di Benevento e parteciperanno alle interviste.,,Concreto per astratto | Riformulare con un linguaggio comune e concreto,2024-03-25T15:42:10.696882,99.0
2f4c39c9fb796e5066ac28770c5724d6,57,"Al fine di assicurare che il campione dell'utenza intervistata sia rappresentativo dell'intera popolazione degli utenti, saranno individuati i seguenti criteri di segmentazione:
- distribuzione oraria e giornaliera, in modo da coprire uniformemente le ore di erogazione del servizio;
- distribuzione per capolinea di partenza delle linee","Le persone intervistate devono essere rappresentative di tutta la popolazione dei cittadini che usano l'autobus, quindi si sceglieranno con attenzione:
- i vari momenti orari e giorni, per coprire tutte le ore del servizio;
- i vari punti di partenza (capolinea) delle linee",,Soggetto esplicito e agentivo | Lessico comune,2024-03-25T15:44:22.240735,131.0
2f4c39c9fb796e5066ac28770c5724d6,58,"I risultati dell'inchiesta consistono in:
- rilevazione del grado di soddisfazione complessivo dell'utenza sui servizi offerti (Qualità Percepita)
- rilevazione del grado di soddisfazione dell'utenza sui singoli fattori di Qualità ove rilevante, distribuzione del dato per fasce d'età, occupazione, frequenza d'utilizzo, residenza, linee utilizzate
- rilevazione dei fattori suscettibili di miglioramento e raccolta dei suggerimenti","I risultati della ricerca sono:
- grado di soddisfazione complessivo dei passeggeri che giudicano i servizi offerti dalla ditta (Qualità Percepita)
- grado di soddisfazione complessivo dei passeggeri sui fattori di Qualità e osservando fasce d'età, lavoro svolto, quanto spesso si usa l'autobus, residenza, linee utilizzate
- fattori che possono essere migliorati e raccolta dei suggerimenti da parte dei cittadini",,Eliminazione di qualche perifrasi | lessico comune,2024-03-25T15:46:45.867114,143.0
