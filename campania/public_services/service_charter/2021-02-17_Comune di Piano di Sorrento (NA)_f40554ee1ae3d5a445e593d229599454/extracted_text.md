# Presentazione
l'Ente è composto da 6 Settori a capo dei quali è posto un Funzionario Responsabile in posizione organizzativa.

Il VI settore comprende il "Corpo di Polizia Municipale" che fornisce i servizi di polizia locale e cura le relative procedure amministrative e contabili.

Tale entità è dotata delle strutture necessarie al proprio funzionamento per fornire tali servizi in favore della comunità cittadina.

L'attuale Settore è erede del "Corpo dei Vigili Urbani del Comune di Piano di Sorrento", che vanta una tradizione ultra secolare poiché costituito nei primi anni del 1800 quando aveva la denominazione di "Corpo delle Guardie comunali".

Con legge dello Stato il Corpo si è poi trasformato in un servizio di polizia territoriale appartenente alla Città di Piano di Sorrento, denominazione quest'ultima assunta con decreto del Presidente della Repubblica.

Con questo spirito di servizio di polizia territoriale, il Corpo mette a disposizione della comunità cittadina ed in suo favore i propri Servizi per assicurare l'ordinato vivere civile ed il soddisfacimento delle proprie esigenze.

La presente Carta vuole essere uno strumento finalizzato al miglioramento della qualità dei servizi e orientamento all'utenza, una guida di facile e agevole consultazione per tutti gli utenti che si interfacciano con il nostro settore.

# PRINCIPI GARANTITI CON LA CARTA DEI SERVIZI: IL PATTO CON GLI UTENTI
La Carta dei Servizi, strumento di tutela per i cittadini, è il documento con il quale l'Ente assume i propri impegni nei confronti degli utenti riguardo i propri servizi, le modalità di erogazione di questi servizi, standard di qualità ed informazione all'utente sulle modalità di tutela previste.

Con il presente documento l'Ente dichiara i servizi che intende erogare, le modalità e gli standard di qualità che intende garantire e si impegna a rispettare determinati standard qualitativi e quantitativi, con l'intento di monitorare e migliorare la qualità del servizio offerto.

A tal fine, i principi garantiti alla base dell'erogazione dei servizi sono: il principio dell'uguaglianza; la parità di trattamento; una erogazione dei servizi continua e regolare; l'obiettività, la giustizia e l'imparzialità; il diritto alla partecipazione del cittadino; l'efficienza e l'efficacia.

Con il presente documento l'Ente, nella sua qualità di soggetto erogatore del servizio pubblico, stringe il patto con i suoi utenti.

La Polizia Locale si impegna a garantire: la presenza sul territorio in maniera continuativa e regolare; l'intervento senza ritardo nei casi di urgenza ed emergenza; la presa in carico delle segnalazioni, la loro verifica e l'adozione degli interventi ritenuti necessari fino al riscontro ai diretti interessati; l'accessibilità ai servizi mediante l'indicazione delle modalità di contatto; il diritto alla trasparenza nel rispetto delle procedure e dei limiti previsti dalla normativa.

Gli standard di qualità che si intende mantenere e migliorare per il futuro sono: l'orientamento all'utenza; la capacità di adeguare i propri servizi alle esigenze e ai bisogni dei cittadini coerentemente con le proprie funzioni ed i propri compiti istituzionali; migliorare la qualità di tutti i servizi prestati; aggiornare costantemente il presente documento in maniera da orientare correttamente i cittadini rispetto ai servizi offerti e alle modalità di erogazione.

# IL CORPO DI POLIZIA MUNICIPALE
Con la Legge quadro sulla Polizia Locale n. 65 del 1986 (Legge quadro sull'ordinamento della polizia municipale) e la Legge della Regione Campania n. 12 del 2003 sono fissati i parametri per la formazione delle dotazioni organiche dei Corpi e Servizi di Polizia Locale. I suddetti parametri, coerenti rispetto alle fonti normative e confermati, oltre che nelle predette norme, anche nel vigente Regolamento del Corpo di polizia municipale dell'Ente sono: n.1 operatore ogni 800 abitanti ovvero n.1 operatore ogni 600 abitanti in caso di comuni e città con vocazione turistica pertanto la dotazione organica prevista è di 90 unità.

L'attuale dotazione effettiva risulta essere di n. 13 unità complessive ed è così composta:
- n.1 Comandante del Corpo;
- n. 12 Istruttori amministrativi di vigilanza cat. C, operatori di polizia locale

# FUNZIONI E COMPITI DELL'OPERATORE DI POLIZIA MUNICIPALE
Le funzioni di polizia locale, in base al combinato disposto art. 5 della Legge n.65 del 1986 e art. 11 della Legge regionale n.12 del 2003 nonché alla normativa in ordine alla sicurezza delle città, sono:
- polizia amministrativa
- giudiziaria
- stradale
- tributaria
- ambientale
- annonaria
- turistica
- edilizia
- ausiliarie di pubblica sicurezza
- sicurezza urbana

Nell'ambito delle funzioni attribuite loro dalla legge, gli operatori di polizia municipale, sono i punti di riferimento dei cittadini, professionalmente preparati a fornire supporto e gestire gli interventi e le problematiche nel rispetto degli schemi operativi e della gerarchia funzionale nella quale sono inseriti. Gli ambiti di intervento sono organizzati in maniera coerente con la struttura del settore che prevede dei nuclei operativi specializzati.

Operando in un ambito territoriale di prossimità, orienta la propria attività sulla base delle esigenze della comunità di riferimento e cerca di offrire un servizio finalizzato al benessere e all'ordinato svolgimento delle attività e della vita sociale.

Unitamente alle altre forze di polizia e agli altri soggetti istituzionali concorre a perseguire e promuovere la legalità e la sicurezza per i cittadini.

# STRUTTURA E ORGANIZZAZIONE DEL SETTORE
Il 6° settore Polizia Municipale, risulta articolato su due livelli ovvero il settore (il livello apicale cui è preposto il Comandante), e l'ufficio (unità organizzativa semplice cui è preposto un dipendente di categoria C).

# ORARIO DI APERTURA DEGLI UFFICI
Gli uffici del Comando di polizia municipale sono aperti al pubblico e ricevono nei giorni di

L' Ufficio Servizio Gestione Contravvenzioni e Contenzioso e Sanzioni Amministrative Ufficio Segnaletica Stradale e del Traffico

# SERVIZI STANDARD RIFERITI AI PROCEDIMENTI AMMINISTRATIVI
Adozione ordinanze di carattere temporaneo in materia di viabilità

Rilascio autorizzazione e/o nulla osta per competizioni sportive su strada

Rilascio concessioni di suolo pubblico inerente Cds (traslochi, cantieri edili e stradali)

Rilascio contrassegno ad uso disabili

Notifica sanzioni Codice della Strada al cittadino

Rilascio informazioni/copie atti dei rilievi di incidente stradale

Rilascio autorizzazione installazione striscioni stradali

Rilascio autorizzazione di polizia previste dal TULPS

Accertamenti relativi a pratiche anagrafiche

# INCIDENTE STRADALE
In caso di incidenti stradali, qualora non sussistano danni alle persone, si può compilare il modulo di constatazione amichevole, da trasmettere completo direttamente alle Assicurazioni, senza chiedere l'intervento della Polizia Municipale.

Per richiedere l'intervento, segnalare telefonicamente alla sala operativa della Polizia Municipale, ed attendere l'arrivo degli operatori sul posto.

La Polizia Municipale provvederà ad effettuare gli accertamenti sul sinistro stradale, sulle persone coinvolte ed i testimoni, sui veicoli e lo stato della strada, redigendo un rapporto cui gli aventi diritto possono avere accesso e copia presentando formale richiesta (come da modulo allegato) presso l'ufficio protocollo del settore.

Qualora l'incidente presenti danni alle persone chiamare l'emergenza sanitaria 118, indicando all'operatore del 118 le condizioni del ferito ed il numero dei feriti.

# SEGNALAZIONE E RICHIESTA DI INTERVENTO
Laddove il cittadino intenda effettuare una segnalazione relativamente a inidonee condizioni della strada o degli arredi urbani, riscontrate sul territorio, o richiedere interventi di riparazione può contattare la centrale operativa della Polizia Municipale che provvederà a registrare la segnalazione e trasmetterla agli Uffici Competenti ovvero la Manutenzione del Comune di Piano di Sorrento.

A seconda del grado di priorità della segnalazione e della complessità dell'intervento richiesto, la Polizia Municipale provvederà a effettuare controlli specifici.

Qualora le condizioni della strada o degli arredi urbani causino un danno a veicoli o persone, in sosta o transito, fare una segnalazione immediata alla centrale operativa per richiederne la constatazione attendendo gli operatori senza allontanarsi.

# I PAGAMENTI E I RICORSI
entro il termine di 60 giorni dalla notifica o contestazione, si può pagare con versamento sul CC. Postale n. 22994800 intestato al Comune di Piano di Sorrento - Servizio Tesoreria con la specifica causale di versamento, la data e il numero del verbale. Ricevuta dell'avvenuto pagamento deve essere esibita al Comando Polizia Locale di Piano di Sorrento, con sede alla via Gennaro Maresca 29, per evitare ulteriori atti ingiuntivi

entro il termine di 30 giorni dalla contestazione o notificazione del verbale, gli interessati possono far pervenire al Sindaco di Piano di Sorrento scritti difensivi, o chiedere di essere sentiti (ma i ricorsi non interrompono ne prorogano i termini).

L'Autorità competente, sentiti gli interessati, ove questi ne abbiano fatto richiesta, ed esaminati gli scritti ed i documenti prodotti, se ritiene fondato l'accertamento, respinge il ricorso e determina con ordinanza-ingiunzione motivata la somma dovuta per la violazione e ne ingiunge il pagamento, insieme con le spese di procedimento e notifica del verbale e dell'ordinanza–ingiunzione all'autore della violazione ed alle persone obbligate in solido. Altrimenti, la stessa Autorità emette ordinanza motivata di archiviazione del verbale comunicandola integralmente ai soggetti interessati ed all'organo che ha redatto il rapporto. Qualora entro 30 giorni non sia intervenuto il pagamento in misura ridotta e non sia stato presentato ricorso avverso il verbale di accertamento e contestazione, l'Autorità competente, determina con ordinanza motivata la somma dovuta per la violazione e ne ingiunge il pagamento, insieme con le spese di procedimento e notifica del verbale e dell'ordinanza-ingiunzione all'autore della violazione ed alle persone obbligate in solido. Contro l'ordinanza-ingiunzione di pagamento gli interessati possono proporre opposizione davanti al Giudice di Pace di Piano di Sorrento entro 30 giorni dalla notificazione della stessa mediate deposito presso la cancelleria del giudice. Decorso inutilmente il termine fissato per il pagamento dell'ordinanza-ingiunzione si procede entro 5 anni alla riscossione coattiva delle somme dovute in base a quanto previsto dall'art. 27 della Legge 689/81.

il proprietario del veicolo ed il trasgressore sono obbligati in solido al pagamento delle somme dovute per l'infrazione ed il pagamento effettuato da uno ha effetti liberatorio anche per l'altro

entro 5 giorni dalla notifica o contestazione si può pagare in misura ridotta (riduzione del 30%); entro il termine di 60 giorni dalla notifica o contestazione, si può pagare il minimo edittale ma non con la riduzione del 30% con bollettino riportando la specifica causale di versamento indicata sul verbale, la data ed il numero del verbale o mediante versamento sul cc. postale n. 18106807 intestato al Comune di Piano di Sorrento – Comando Polizia Municipale oppure tramite bonifico su cc IBAN: IT96Y0760103400000018106807.

entro 60 giorni dalla contestazione o notificazione della violazione gli interessati possono presentare ricorso al Prefetto di Napoli, direttamente o tramite il Comando di Polizia Municipale, compilando l'apposito modello disponibile presso l'Ufficio Contravvenzioni o in allegato. Le modalità di presentazione del ricorso possono essere: per il tramite della Polizia Municipale presso l'Ufficio Contravvenzioni o a mezzo pec: polizialocale@pec.comune.pianodisorrento.na.it; con raccomandata A/R indirizzata al Prefetto di Napoli. Nel caso di rigetto del ricorso il Prefetto emetterà motivata ordinanza di ingiunzione al pagamento di una somma determinata non inferiore al doppio del minimo edittale.

Entro 30 giorni dalla contestazione o notificazione gli interessati possono altresì presentare opposizione direttamente all'Autorità Giudiziaria (Giudice di Pace di Sorrento). L'opposizione deve essere depositata unitamente al versamento del contributo unificato per le spese degli atti giudiziari, alla cancelleria del Giudice di Pace.

Qualora non sia stato presentato ricorso o effettuato il pagamento in misura ridotta, entro i termini previsti, il verbale costituisce titolo esecutivo per la riscossione coatta della somma pari alla metà del massimo della sanzione edittale più le spese di procedimento.

Se una violazione contestata comporta la decurtazione di punti sulla patente (sanzione accessoria), al proprietario del veicolo è fatto obbligo di fornire i dati personali e della patente di guida (allegandone copia) del trasgressore al Comando di P.M. entro 60 giorni (come da modulo allegato). In mancanza sarà applicata la sanzione prevista.

In caso di trasferimento di proprietà del veicolo, è indispensabile comunicare al Comando di Polizia Municipale (Ufficio Contravvenzioni), entro 15 giorni dalla data di notifica del verbale, le generalità del nuovo proprietario, con relativa documentazione (atto di vendita).

Di seguito sono allegati i modelli per le richieste da inoltrare agli uffici competenti secondo le richieste specifiche:
- richiesta di accesso agli atti e documenti amministrativi
- delega a ritiro atti
- richiesta di concessione per occupazione permanente di suolo pubblico per passo carrabile
- richiesta di autorizzazione per occupazione temporanea di spazi ed aree pubbliche - depositi o cantieri
- richiesta rilascio o rinnovo contrassegno disabile europeo
- richiesta rilascio copia rapporto incidente stradale
- ricorso al Prefetto per il tramite del Comando di polizia municipale
- richiesta di rimborso per erroneo pagamento di verbale di infrazione al codice della strada
- modulo di comunicazione dei dati del conducente
- modello di customer satisfaction

Certificato sanitario rilasciato dall'ASL NA3SUD attestante la riduzione della capacità di deambulazione o copia del verbale della COMMISSIONE MEDICA PER L'ACCERTAMENTO DELL'INVALIDITÀ (ai sensi dell'art. 20 della Legge 3 agosto 2009, n° 102) ove viene attestato che trattasi di "persona con effettiva capacità di deambulazione impedita o sensibilmente ridotta (art. 381 del DPR 495/1992 e succ. mod. art. 12 DPR 503/1996)" o comunque che "ricorrono le previsioni di cui all'art. 381 del DPR 495/1992;

Per il rinnovo delle autorizzazioni il cui primo certificato era a tempo indeterminato cioè pari a 5 anni – certificato del medico curante attestante il permanere delle condizioni di invalidità;

Per il rinnovo delle autorizzazioni a tempo determinato, cioè inferiore a 5 anni, certificato dell'ASL NA3SUD;

Di essere consapevole delle sanzioni penali cui può andare incontro in caso di falsità negli atti e dichiarazioni mendaci, così come previsto dall'art. 76 del DPR 445 del 28.12.2000;

Di essere consapevole che in caso di dichiarazioni non veritiere il sottoscritto decade dai benefici conseguenti al provvedimento eventualmente emanato sulla base della presente dichiarazione, così come stabilito dall'art. 75 del DPR 445 del 28.12.2000;

Di essere informato che, se il contrassegno per la circolazione e la sosta, dichiarato smarrito o sottratto, dovesse essere rinvenuto o restituito, deve essere immediatamente distrutto;

Di essere informato, che i propri dati personali verranno trattati ai sensi del D.Lgs. n° 196/2003. Il titolare del trattamento dei dati è il Comune di Piano di Sorrento (NA). Le informazioni saranno utilizzate esclusivamente per la gestione del presente procedimento.

ATTENZIONE: il rilascio di copie di relazione di incidente stradale è subordinato al preventivo pagamento delle somme così come previsto dalla Delibera di Giunta Comunale n. 60 del 30.11.2016. La copia dell'avvenuto pagamento dovrà essere OBBLIGATORIAMENTE allegata alla presente domanda, diversamente non potrà essere evasa. Informativa ai sensi dell'art. 13 del D. Lgs. 30/06/2003 n,196 "Codice in materia di protezione dei dati personali".

Il presente modulo è messo a disposizione per facilitare l'adempimento degli obblighi previsti ai fini della decurtazione dei punti dalla patente di guida della persona che, nelle circostanze di tempo e di luogo indicate nel verbale notificato, si trovava alla guida del veicolo. La compilazione e sottoscrizione da parte della persona che si trovava alla guida del veicolo al momento della commessa violazione evita l'applicazione delle ulteriori spese di procedimento pari a € 14,50.

# CUSTOMER SATISFACTION
Conoscere l'opinione degli utenti aiuta a migliorare la qualità dei servizi. Si invitano pertanto gli utenti a esprimere il proprio giudizio e la propria soddisfazione riguardo alla propria esperienza con questo Settore.

Il questionario di rilevazione che si trova di seguito, verrà utilizzato solo allo scopo di migliorare la qualità del servizio e renderlo più rispondente alle esigenze degli utenti.

Una volta compilato secondo lo schema allegato, può essere consegnato a personale del Settore o inviato all'indirizzo mail indicato nei contatti.

L'ente garantisce l'anonimità dei dati (ai sensi dell'art. 13del D.lgs. n. 196/2003 - Codice in materia di protezione dei dati personali).
