# Il profilo dell'azienda
ASIA BENEVENTO (Azienda Servizi Igiene Ambientale Benevento) S.p.A. è la società per azioni che, sotto diverse denominazioni, da oltre trent'anni, gestisce i servizi di igiene del suolo, raccolta e smaltimento rifiuti della città di Benevento; quale società in house del Comune di Benevento, la società opera dal 1°/1/2005. La sede legale è stabilita nel comune di Benevento, in via delle Puglie n. 28/I, mentre la sede operativa è ubicata in via Ponticelli n. 2. Oggetto sociale è l'attività di gestione dei servizi preordinati alla tutela, conservazione, valorizzazione della qualità ambientale, con il vincolo di territorialità circoscritto al Comune di Benevento.

# Il governo ASIA
Gli organi sociali di ASIA sono l'Assemblea dei Soci, l'Amministratore Unico e il Collegio Sindacale.

# L'Assemblea dei Soci
L'Assemblea è costituita da un solo socio, il Comune di Benevento. L'Assemblea, sia essa ordinaria o straordinaria, delibera sulle materie riservatele dalla legge e dallo statuto societario.

In particolar modo l'Assemblea ordinaria fissa gli indirizzi generali per la gestione della Società e lo sviluppo dei servizi, ai quali il Consiglio di Amministrazione dovrà attenersi per il perseguimento delle finalità sociali.

Sono inderogabilmente riservate alla competenza dell'assemblea ordinaria:  l'approvazione del bilancio;  la nomina e la revoca del/degli amministratore/i;  la nomina dei sindaci e del presidente del collegio sindacale;  del soggetto al quale è demandato il controllo contabile (quando previsto);  la determinazione del compenso del/degli amministratore/ie dei sindaci;  la deliberazione sulla responsabilità del/degli amministratore/ie dei sindaci. L'Assemblea straordinaria, invece, ha competenza, in particolare, sulle modifiche dello statuto e sulla nomina, sostituzione e determinazione dei poteri dei liquidatori.

# Amministratore Unico
L'Amministratore Unico è deputato alla gestione dell'impresa, compiendo le operazioni necessarie per l'attuazione del soggetto sociale, fermo restando le preventive autorizzazioni da parte dell'Assemblea Ordinaria per ogni operazione concernenti obiettivi strategici, investimenti, assunzioni di personale, cessione della società, variazioni dello statuto, partecipazioni in altre società o enti, alienazioni, compravendita e permute di beni mobili e brevetti, prestazioni di garanzie, fideiussioni e concessioni prestiti ed assunzioni di mutui. Egli, inoltre, nei limiti delle deleghe assegnate, esercita poteri di ordinaria e straordinaria amministrazione non rientranti nelle suddette "preventive autorizzazioni". Rappresenta legalmente la società, promuove azioni amministrative o giudiziarie in qualsiasi sede o grado e firma rinunzie ad atti giudiziari in qualunque grado di giudizio. E' tenuto a sottoporre annualmente all'approvazione dell'assemblea dei soci il bilancio di previsione annuale e pluriennale nonché sottoporre alla stessa assemblea un controllo del bilancio e della gestione finanziaria (tale controllo viene esercitato dal Settore Finanze del Comune). Infine l'A.U. predispone programmi di valutazione dei rischi aziendali, propone all'assemblea regolamenti interni, codici di condotta e disciplina nei confronti di fornitori ed utenti.

# Il Collegio Sindacale
Il Collegio Sindacale si compone di tre Sindaci effettivi (tra i quali viene individuato il Presidente) e due supplenti nominati dal Comune di Benevento. Così come i membri del Consiglio di Amministrazione, anche i Sindaci durano in carica per tre esercizi e scadono alla data dell'assemblea convocata per l'approvazione del bilancio relativo all'ultimo esercizio della loro carica. Attualmente gli stessi sono: dott. Gerardo Lauro, dott.ssa Gina Cofrancesco e dott. Vincenzo Catalano (Presidente). L'adozione, l'aggiornamento e l'attuazione del Modello rispondono alla convinzione dell'azienda che ogni elemento, utile al fine di raggiungere condizioni di correttezza e trasparenza nella gestione delle attività aziendali, sia meritevole di attenzione, sia per l'immagine della società che per la piena tutela degli interessi degli stakeholder aziendali.

# Il Modello di
La scelta di adozione del Modello si ritiene possa costituire un efficace strumento di sensibilizzazione nei confronti di tutti i soggetti che operano per conto di ASIA affinché, nell'espletamento delle loro attività, siano ispirati dall'etica della responsabilità e conseguentemente corretti e in linea con le diverse disposizioni di legge.

Il Modello di ASIA detta regole e prevede procedure che la Società si impegna a far rispettare; per favorirne un'adeguata conoscenza e consapevolezza, oltre all'utilizzo degli abituali canali di informazione aziendale, è stato predisposto uno specifico piano di formazione che coinvolgerà i diversi livelli aziendali, dai soggetti apicali fino ai responsabili operativi.

# Certificazioni
Al momento della stesura della presente Carta dei Servizi ASIA Benevento risulta essere certificata secondo i seguenti standard: Politica Qualità e Sicurezza L'ASIA Benevento spa si pone come obiettivo prioritario della sua politica il pieno soddisfacimento delle esigenze dell'utenza attraverso la qualità delle proprie performance e promuovere ed attuare tutte le misure necessarie al fine di assicurare un sistema di gestione della sicurezza che garantisca indistintamente i lavoratori, le ditte appaltatrici nei luoghi di svolgimento delle proprie attività nonché la popolazione limitrofa e prevenga i rischi alla fonte. L'azienda si prefigge il raggiungimento degli obiettivi prefissati attraverso la pianificazione e il monitoraggio continuo delle proprie attività in ogni fase, dalla progettazione all'erogazione del servizio al coinvolgimento di tutto il personale ed alla sua sensibilizzazione al rispetto delle esigenze del cliente.

A tale scopo ASIA Benevento spa individua nello sviluppo e nel miglioramento continuo del suo "Sistema Integrato" il mezzo più adeguato per raggiungere e mantenere questi obiettivi. Ciò presuppone:

 impegno in modo diretto, continuo e permanente della Direzione nella gestione del Sistema Integrato Qualità e Sicurezza;  coinvolgimento pieno e consapevole del personale dell'Azienda, a tutti i livelli, nell'attuazione del Sistema Integrato Qualità e Sicurezza;  rapporto con l'utenza improntato alla massima collaborazione, al fine di valutare correttamente le specifiche esigenze e potervi rispondere tempestivamente ed in maniera sempre soddisfacente;  mantenimento di un rapporto di stretta collaborazione con i fornitori;  consapevolezza del ruolo preminente delle risorse umane (particolare attenzione è dedicata alla sensibilizzazione ed allo sviluppo di tutto il personale);  rapporto con i clienti realizzato attraverso comportamenti volti alla comprensione delle esigenze esplicitate nei contratti o implicitamente richiesti nella realizzazione di servizi;  impegno altresì a fornire le risorse umane, le competenze specialistiche e tecnologiche nonché le risorse finanziarie indispensabili per attuare e controllare il Sistema Integrato Qualità e Sicurezza;

Questa scelta strategica comporta di garantire, nell'espletamento delle attività, il rispetto dei seguenti principi considerati prioritari per i servizi pubblici:

 eguaglianza dei diritti di tutti gli utenti;  imparzialità nell'erogazione del servizio;

 continuità e regolarità delle prestazioni;  adeguare costantemente le strutture operative, i mezzi tecnici, le tecnologie impiegate e l'organizzazione gestionale per migliorare l'efficienza del servizio;  monitorare le attività pianificate durante il loro svolgimento, per misurarne il grado di realizzazione e quindi poter intervenire tempestivamente sulle azioni in corso, aumentando così l'efficacia complessiva dei processi aziendali;  rispettare tutte le prescrizioni di legge e sviluppare programmi e procedure che ne garantiscano l'ottemperanza;  garantire la costante evoluzione delle attività svolte per adeguarsi alle nuove prescrizioni di legge o alle nuove normative;  rispettare l'ambiente nell'esercizio dei servizi offerti e garantire la salvaguardia della salute umana e dell'ambiente minimizzando gli impatti delle attività svolte;  assumere ogni iniziativa atta a favorire il recupero di risorse e a prevenire dispersioni nell'area, nel suolo o nell'acqua che possano danneggiare la salute e l'ambiente;  eseguire il trattamento e lo smaltimento dei rifiuti in impianti a norma e quindi sicuri dal punto di vista ambientale;  proporre iniziative per ridurre i quantitativi di rifiuti da smaltire e la loro pericolosità;

promuovere iniziative per ogni forma di raccolta separata e di recupero di materiale  favorire la adeguata partecipazione dell'utente al soddisfacimento degli obiettivi del servizio, sia per tutelare il diritto alla corretta esecuzione dello stesso servizio, sia per migliorare la collaborazione tra le parti;

Tale quadro di riferimento permette di instaurare un sistema di controllo analitico e sistematico dell'efficacia dell' Organizzazione, al fine di perseguire uno sviluppo delle attività che sia orientato al miglioramento continuo. La Direzione riesamina periodicamente il Sistema di Gestione Qualità e Sicurezza per assicurare la continuità della sua idoneità, adeguatezza ed efficacia. Qualora i dati oggettivi non confermino tale indirizzo, sarà compito della Direzione provvedere alla modifica e all'aggiornamento delle procedure e degli interventi che non risultino conformi alla normativa in oggetto.

Gli obiettivi che si intendono conseguire sono:

 il mantenimento e il miglioramento continuo, anche grazie all'ausilio di una società di consulenza coinvolta ad hoc, di un Sistema di Gestione per la Qualità conforme alla norma internazionale UNI EN ISO 9001:2008;  prova del grado di soddisfazione del cliente (Customer Satisfaction);  miglioramento continuo mediante una ottimizzazione dei costi e delle prestazioni in termini di efficienza;  impegno nel costruire condizioni ambientali, strutturali ed organizzative interne atte a garantire il raggiungimento della qualità specificato nelle Procedure Interne del Sistema Qualità  creazione e mantenimento di condizioni che favoriscano l'impegno di tutta l'organizzazione a perseguire la qualità definita e specificata dalla Direzione;

 utilizzo continuo di nuove risorse umane e loro addestramento in base a nuove esigenze aziendali e lavorative, nuove attrezzature e risorse economiche per garantire il miglioramento del Sistema Qualità implementato e la sua evoluzione in base a nuove esigenze lavorative e di mercato;  eliminazione/riduzione degli infortuni e delle malattie professionali;  rispetto della legislazione e degli accordi sottoscritti in materia di SSL;  considerare la SSL ed i relativi risultati come parte integrante della gestione complessiva dell'organizzazione;  prevenzione dei rischi per la SSL e miglioramento continuo delle condizioni di SSL;  fornire le risorse necessarie al funzionamento del SGSL-R ed al raggiungimento dei relativi obiettivi;  far sì che i lavoratori siano sensibilizzati e formati per svolgere i loro compiti in sicurezza in modo che siano in grado di assumersi le loro responsabilità in materia di SSL;  coinvolgimento e consultazione dei lavoratori, anche attraverso i loro rappresentanti per la sicurezza;  riesaminare periodicamente la politica, gli obiettivi e complessivamente il sistema di gestione attuato;  definire e diffondere all'interno dell'organizzazione gli obiettivi di SSL ed i relativi programmi di attuazione;

La Direzione si impegna costantemente alla diffusione all'interno dell'azienda della conoscenza e l'applicazione del Sistema Integrato Qualità e Sicurezza; Si richiede pertanto, al personale tutto, il massimo impegno nello sviluppo ed attuazione di tutte le procedure contenute nel Manuale Integrato Qualità e Sicurezza; in quanto fondamento essenziale per la riuscita ed il mantenimento del sistema stesso.

# LA MISSION
In sintonia con l'impegno per il rispetto dell'ambiente, ASIA risponde nella gestione quotidiana, come nella progettazione futura e nella prevenzione dell'emergenza, alle sfide che la tutela del territorio e della salute pubblica impongono, con un costante impegno, al raggiungimento prima, e al mantenimento poi, di efficienza ed eccellenza in ogni settore. La mission di ASIA è offrire soluzioni efficaci a qualsiasi problema di gestione ambientale, grazie all'impiego costante di nuove tecnologie, nuovi impianti e know-how evoluto.

# LA VISION
ASIA lavora con le persone e per le persone crede nella forza di operatori qualificati e cittadini responsabili, lavora quotidianamente pensando a un futuro sostenibile. Da sempre opera in trasparenza per la cura dell'ambiente, migliorando la qualità della vita dei cittadini a salvaguardia delle generazioni future.

# GLI IMPEGNI NEI CONFRONTI DEI CITTADINI 1. Fornire servizi efficaci ed efficienti
Garantire i servizi ai cittadini rispettando i criteri di efficacia ed efficienza.

# Assicurare la continuità dei servizi
Continuità e regolarità sono condizioni essenziali per rispettare gli impegni relativi ai singoli servizi.

# Verificare i risultati ottenuti
Misurare continuamente le nostre prestazioni, avviando con tempestività le eventuali azioni correttive necessarie.

# Migliorare continuamente le nostre prestazioni
Tutta l'azienda è impegnata nel miglioramento degli attuali standard di qualità.

# Rispettare l'ambiente
La salvaguardia dell'ambiente è l'obiettivo di tutte le attività svolte, soprattutto nello smaltimento dei rifiuti e nella valorizzazione dei materiali riciclabili raccolti separatamente.

# Garantire la sicurezza
La salute e la sicurezza dei dipendenti e dei cittadini costituiscono un impegno primario.

# Informare in modo esauriente
ASIA Benevento si impegna a far sì che gli strumenti di informazione siano chiari e facilmente accessibili al pubblico.

# Ascoltare e tutelare i cittadini
Appositi canali sono a disposizione dei cittadini per comunicare reclami e suggerimenti.

# Promuovere l'educazione ambientale
L'attenzione verso l'ambiente deve diventare un patrimonio comune

# Essere cortesi
Il comportamento verso i cittadini deve essere improntato a rispetto e cortesia.

# Essere imparziali
ASIA Benevento considera fondamentali i principi di eguaglianza dei cittadini e di imparzialità nei loro confronti, a prescindere da fattori culturali, etnici e religiosi. È quindi garantita parità di trattamento, nell'ambito di aree territoriali e categorie tecniche omogenee.

# Correggere rapidamente i nostri errori ed evitarne il ripetersi
ASIA Benevento si impegna a porre rimedio rapidamente a eventuali errori commessi durante l'espletamento del servizio.

# COSA CHIEDIAMO AI CITTADINI
Gli impegni che ASIA Benevento si pone sono strettamente legati al contributo dei cittadini. È per questo che chiediamo ad ogni singolo cittadino di collaborare con noi perché insieme vengano raggiunti risultati duraturi.

In particolare ogni cittadino è tenuto a:

 rispettare le disposizioni del regolamento per la gestione dei rifiuti urbani, conferendo i materiali in modo differenziato negli appositi carrellati, secchielli o qualsiasi attrezzatura sia messa a disposizione della comunità;

 segnalare ogni violazione ai regolamenti e alla normale civile convivenza.

# SERVIZI DI RACCOLTA RIFIUTI E SPAZZAMENTO -IGIENE DEL SUOLO
Le attività svolte da ASIA Benevento, per conto del comune di Benevento, si suddividono in:

I servizi espletati da ASIA Benevento sono suddivisi secondo i seguenti turni lavorativi:

05:00 -11:20  raccolta porta a porta zona "A" e servizi aggiuntivi 06:00 -12:20  spazzamento e servizi stradali connessi, raccolta ingombranti, raccolta vetro, servizi aggiuntivi e dedicati 07:00 -13.20  raccolta Grandi Utenze, posizionamento Ecopunti, trasporti 13:00 -19:20  spazzamento e servizi stradali connessi, pulizia aree mercatali, raccolta ingombranti, raccolta vetro, raccolta stradale imballaggi in cartone 14:00 -20:00  posizionamento Ecopunti; 15:40 -22:00  raccolta porta a porta zona "B" e servizi aggiuntivi 18:40 -01:00  raccolta stradale imballaggi in cartone coprendo complessivamente 20 h sulle 24 giornaliere; si precisa che nell'elenco di cui innanzi non sono compresi i servizi inerenti le attività di trasporto rifiuti, gestione siti ed aree di logistica ed Ecocentro Comunale.

# Servizi di Raccolta
Raccolta Porta a Porta I servizi quotidiani di raccolta "porta a porta" sono espletati da monoperatore su minicostipatore e/o quadriciclo con vasca che serve il centro storico della Città: complessivamente ad oggi la Città è suddivisa in n° 31 "zone" o "percorsi" di raccolta (20 per la Zona di raccolta A ed 11 per la Zona di raccolta B); il numero di utenze servite da ogni percorso di raccolta è mediamente pari a 700/800 in ambito urbano Dal punto di vista territoriale, il sistema di raccolta "porta a porta" copre una superficie pari complessivamente a 18,1 Km 2 così distinta:

• Zona di raccolta "A" ->11,60 Km 2 ;

• Zona di raccolta "B" ->6,50 Km 2 ;

# Modalità:
La raccolta è così suddivisa:

# Raccolta con Isole Itineranti:
Per quanto attiene le restanti parti del territorio comunale caratterizzate da densità di popolazione media o medio-bassa (circa 112 Km2 per poco più di 11.000 abitanti) si è optato per una soluzione di istituire ecopunti. Il sistema offre un servizio di della raccolta spinta sia contrade già raggiunte dal "porta a porta", sia in quelle che erano servite ancora con cassonetti stradali. Questo sistema prevede:

 istituzione di ecopunti di raccolta numerati da 01 a 18;  posizionamento presso ogni punto di raccolta dell'isola ecologica itinerante per n° 2 soste settimanali cadenzante (lunedì/giovedì; martedì/venerdì; mercoledì/sabato), ognuna di durata non inferiore alle 3 ore, la prima in orario antimeridiano (ore 07:30/10:30) e la seconda in orario antimeridiano (ore 14:30/17:30);  al fine di rendere il servizio così come descritto, sarà necessario per ogni giorno della settimana (dal lunedì al sabato) garantire la presenza dell'isola ecologica itinerante presso n° 3 ecopunti nelle ore antimeridiane e n° 3 ecopunti nelle ore antimeridiane;  su ogni isola è garantita la presenza di un operatore che deve essere sia di supporto alle utenze, sia di controllo dei rifiuti ivi trasportati dai cittadini per lo smaltimento;

Nella predisposizione del calendario, si è operato in modo tale che l'isola ecologica stazioni nel punto contiguo a quello in cui ha stazionato il giorno precedente e così via.

In tal modo si darà facoltà all'utenza non solo di usufruire del servizio per due giorni alla settimana ma, in caso di impedimento, di utilizzare per il conferimento un ecopunto sostanzialmente ancora prossimo alla propria abitazione.

# Altri servizi di Raccolta
In aggiunta, ogni giorno sono effettuati i seguenti servizi aggiuntivi:

 n° 3 percorsi di raccolta dedicati per le grandi utenze commerciali con autocompattatore e squadra costituita da n° 3 operai (autista + n° 2 operai addetti alla raccolta);  n° 1 percorso di ritiro dedicato da utenze non domestiche con monoperatore su minicostipatore;  n° 1 percorso di ritiro imballaggi in plastica da utenze commerciali con autocompattatore e n° 2 operai;  n° 1 percorso di ritiro imballaggi vetro da utenze commerciali con minicostipatore e n° 2 operai;  n° 2 percorsi di raccolta vetro da campane stradali utilizzando n° 2 autocarri dotati di gru;  n° 1 percorso di recupero raccolta porta a porta con monoperatore su porter;  n° 1 percorso di ritiro farmaci scaduti, pile esauste e raccolta siringhe usate abbandonate su pubblica viabilità con monoperatore su porter;

Ai servizi di cui sopra, ogni sabato sono aggiunti n° 2 percorsi di ritiro "pannolini e pannoloni" effettuati con monoperatore su quadri ciclo (1' percorso h 6/12, 2' percorso h 16/22).

I servizi sin qui descritti sono effettuati, anche nei giorni festivi infrasettimanali.

La domenica l'Azienda effettua un unico turno lavorativo dalle ore 6:00 alle ore 12:00 dedicato ad interventi di spazzamento stradale, ritiro frazione organica da utenze "food" ubicate in ambito della "buffer zone" del Centro Storico ed interventi di rimozione rifiuti presso lo Stadio Comunale in occasione delle partite di calcio casalinghe.

In caso di eventi straordinari, manifestazioni, feste patronali o rionali e richieste da parte del Comune, ASIA Benevento organizza dei turni aggiuntivi di lavoro che vanno ad integrarsi, dando continuità, a quello delle ore 6.00/12.00.

# Servizi Stradali
ASIA Benevento S.p.A. assicura la pulizia di aree pubbliche o di uso pubblico, attraverso una serie di servizi specifici.

# Spazzamento manuale
Servizio suddiviso in zone, ciascuna delle quali è affidata a un operatore. Comprende la pulizia di strade e piazze, delle aree verdi (ad eccezione dei principali parchi), delle fermate dei mezzi pubblici, dei marciapiedi delle scuole pubbliche, nonché la pulizia delle griglie dei pozzetti stradali. Questi interventi, così come lo svuotamento dei cestini stradali, avvengono con frequenze di intervento diverse a seconda della necessità.

# Spazzamento meccanizzato
Comprende lo spazzamento e il lavaggio con mezzi meccanizzati, svolto in particolare:

 nelle strade (prevalentemente grandi corsi) dove non è prevista la sosta di automezzi;

 nelle aree pedonali del centro;  in alcuni parchi cittadini;  nei tratti di media e piccola viabilità non interessati dal posteggio;  nel resto del territorio normalmente servito dallo spazzamento manuale, inaffiancamento periodico all'operato degli addetti di zona.

# RIFIUTI INGOMBRANTI
Sono considerati rifiuti ingombranti, oggetto del servizio di raccolta a domicilio, qualsiasi tipo di oggetto appartenente prevalentemente all'arredo della casa (letti, divani, tavoli, armadi etc.), e/o all'attività domestica (cosiddetti "beni durevoli" quali frigoriferi, lavatrici, tv, ed inoltre: utensili, giocattoli, etc.) che per proprie caratteristiche (dimensioni, peso, rigidità) non possono essere immessi nei contenitori della raccolta differenziata.

Rientrano pertanto in tale casistica le tipologie di rifiuto ingombrante come classificate dall'art.184 comma 2 lettera a) del D.lgs.152/06 ed alle quali è attribuibile un codice definito dalla normativa ambientale di riferimento CER 20.03.07.

Per i privati cittadini il servizio è gratuito. Gli utenti che intendono disfarsi dei rifiuti ingombranti secondo due modalità:

1) consegnare tali rifiuti al Centro di Raccolta Comunale con le procedure e le modalità stabilite dal regolamento di Gestione; 2) richiedere l'erogazione del servizio a domicilio a mezzo telefono al numero verde aziendale 800 254696. L'orario di funzionamento del servizio prenotazioni è dalle ore 8.30 alle ore 19.30 dal lunedì al sabato, compreso i festivi infrasettimanali;

# RIFIUTI PERICOLOSI
La raccolta differenziata dei rifiuti urbani pericolosi è necessaria per ridurre il rischio di inquinamento dell'ambiente.

MEDICINALI SCADUTI: sono raccolti nei contenitori bianchi collocati presso le farmacie comunali e le farmacie private convenzionate; SIRINGHE: le siringhe usate abbandonate sul suolo pubblico vengono prelevate dagli operatori addetti con l'ausilio di specifiche attrezzature per evitare ogni possibile incidente; PILE ESAURITE: sono raccolte mediante contenitori collocati presso sedi di circoscrizione, rivenditori autorizzati e utenze pubbliche e commerciali che aderiscono alla raccolta. I materiali sopra elencati, oltre ad altri rifiuti pericolosi, quali ad esempio vernici, solventi, insetticidi, accumulatori, possono essere smaltiti presso l'Ecocentro Comunale.

