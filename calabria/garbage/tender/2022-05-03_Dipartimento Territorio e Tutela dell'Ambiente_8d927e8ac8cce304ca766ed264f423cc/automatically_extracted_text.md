# OGGETTO DELL'APPALTO E IMPORTO A BASE DI GARA
Il presente disciplinare di gara, allegato alla lettera d'invito di cui costituisce parte integrante e sostanziale, contiene le norme integrative alla stessa lettera d'invito, relative alle modalità di partecipazione alla procedura indetta dalla Regione Calabria, alle modalità di compilazione e presentazione dell'offerta, ai documenti da presentare a corredo della stessa e alla procedura di aggiudicazione, nonché le altre ulteriori informazioni relative alla gara avente ad oggetto l'affidamento del servizio di disidratazione (mediante centrifuga mobile presso l'impianto di depurazione) movimentazione, ritiro, carico, trasporto e smaltimento fanghi biologici di depurazione e rifiuti palabili prodotti da impianti di depurazione in esercizio nei comuni della fascia tirrenica calabrese compresa tra Tortora e Nicotera -Comune di Tropea (VV), come meglio specificato nel presente disciplinare.

L'affidamento in oggetto è stato disposto con determina a contrarre n.4749 del 02/05/2022 ed avverrà mediante procedura negoziata senza previa pubblicazione del bando di gara ai sensi dell'art. 63 comma 2 lett. c) del d.lgs n. 50/2016 e con applicazione del criterio del minor prezzo di cui all'art. 95 co.4 lett. b), espresso mediante ribasso percentuale sull'elenco prezzi posto a basa d'asta, con l'esclusione automatica delle offerte anomale, ai sensi dell'art. 97-comma 8 -del decreto medesimo, per le offerte che presentino una percentuale di ribasso pari o superiore alla soglia di anomalia individuata ai sensi dei commi 2, 2 bis, 2-ter dello stesso art. 97 del d.lgs. 18 aprile 2016, n. 50 -Codice dei contratti pubblici (in seguito: Codice).

La procedura si svolge sulla piattaforma del Mercato Elettronico delle Pubbliche Amministrazioni (MEPA) di Consip S.p.A.

Il presente bando e il relativo esito verrà pubblicato, ai sensi dell'art. 36, comma 9 del D. Lgs 50/2016:

sul profilo di committenza della stazione aggiudicatrice; sul sito dell'ANAC-servizio SIMOG.

Il Responsabile del procedimento, ai sensi dell'art. 31 del Codice, è l'Ing. Luigi Rinaldi -email:

# REQUISITI DI ORDINE GENERALE
Sono esclusi dalla gara gli operatori economici per i quali sussistono cause di esclusione di cui all'art. 80 del Codice. Sono comunque esclusi gli operatori economici che abbiano affidato incarichi in violazione dell'art. 53, comma 16-ter, del d.lgs. del 2001 n. 165.

La mancata accettazione delle clausole contenute nel protocollo di legalità/patto di integrità costituisce causa di esclusione dalla gara, ai sensi dell 'art. 1, comma 17 della l. 190/2012.  Per la comprova del requisito la stazione appaltante acquisisce d'ufficio i documenti in possesso di pubbliche amministrazioni, previa indicazione, da parte dell'operatore economico, degli elementi indispensabili per il reperimento delle informazioni o dei dati richiesti. 4.2

# REQUISITI DI CAPACITÀ ECONOMICO-FINANZIARIA
Aver realizzato nel corso degli ultimi tre esercizi un fatturato globale d'impresa non inferiore all'importo della gara cui si partecipa La comprova del requisito è fornita, ai sensi dell'art. 86, comma 4 e all. XVII parte I, del Codice:

1. per le società di capitali mediante i bilanci approvati alla data di scadenza del termine per la presentazione delle offerte corredati della nota integrativa;

2. per gli operatori economici costituiti in forma d'impresa individuale ovvero di società di persone mediante il Modello Unico o la Dichiarazione IVA; Ove le informazioni sui fatturati non siano disponibili, per le imprese che abbiano iniziato l'attività da meno di tre anni, i requisiti di fatturato devono essere rapportati al periodo di attività. Ai sensi dell'art. 86, comma 4, del Codice l'operatore economico, che per fondati motivi non è in grado di presentare le referenze richieste può provare la propria capacità economica e finanziaria mediante un qualsiasi altro documento considerato idoneo dalla stazione appaltante.

# REQUISITI DI CAPACITÀ TECNICA E PROFESSIONALE
Presentazione elenco servizi analoghi: a) Realizzazione, con esito positivo, negli ultimi tre anni antecedenti la data di pubblicazione del bando di gara, di servizi analoghi per un importo non inferiore all'importo della gara.

Per il requisito di cui sopra è richiesta la presentazione di un elenco con l'indicazione della descrizione dei servizi, degli importi, delle date e dei destinatari, pubblici o privati, come previsto dall'allegato XVII Parte II lett. a) lett. ii) del D.lgs. 50/2016. b) Possesso di una valutazione di conformità del proprio sistema di gestione della qualità alla norma UNI EN ISO 9001:2015 nel settore oggetto della gara. c) Possesso di valutazione di conformità UNI EN ISO 14001:2015 nel settore oggetto della gara. Tali certificazioni devono essere rilasciati da soggetti accreditati ai sensi delle norme europee della serie UNI CEI EN 45000 e della serie UNI CEI EN ISO/IEC. 17000 e dovranno essere dichiarati e provati con la produzione di copia del certificato autenticata ai sensi dell'art. 18 del D.P.R.445/2000.

# 5.1
MODALITÀ DI VERIFICA DEI REQUISITI DI PARTECIPAZIONE La verifica del possesso dei requisiti di carattere generale, tecnico-organizzativo ed economico-finanziario avviene, ai sensi dell'articolo 216, comma 13 del Codice, attraverso l'utilizzo del sistema AVCpass, reso disponibile dall'Autorità per la Vigilanza sui Contratti pubblici di Lavori, Servizi e Forniture, ora Autorità Nazionale Anticorruzione (nel prosieguo, ANAC o Autorità) con la delibera attuativa n. 111 del 20 dicembre 2012 e s.m.i. Pertanto, tutti i soggetti interessati a partecipare alla procedura ed invitati, devono obbligatoriamente acquisire il "PASSOE", di cui all'articolo 2, comma 3.2 della succitata Delibera attuativa, da produrre in sede di gara inserendolo nella busta A del successivo punto 10. Le indicazioni operative per la registrazione nonché i termini e le regole tecniche per l'acquisizione, l'aggiornamento e la consultazione dei dati sono presenti sul sito: http://www.anticorruzione.it/portal/public/classic/Servizi/ServiziOnline/AVCpass 5.2 PUBBLICAZIONE DELLA DOCUMENTAZIONE DI GARA ED EFFETTUAZIONE DEL SOPRALLUOGO La documentazione di gara di cui al paragrafo 1.7 è integralmente pubblicata sul sito web ufficiale della stazione appaltante. Non è previsto sopralluogo obbligatorio 5.3 CHIARIMENTI É possibile ottenere chiarimenti sulla presente procedura mediante la proposizione di quesiti scritti da inoltrare tramite la piattaforma MEPA, entro e non oltre tre giorni dalla data di presentazione delle offerte. Le richieste di chiarimenti devono essere formulate esclusivamente in lingua italiana. Ai sensi dell'art. 74 comma 4 del Codice, le risposte a tutte le richieste presentate in tempo utile verranno fornite almeno due giorni prima della scadenza del termine fissato per la presentazione delle offerte. Non saranno fornite risposte ai quesiti pervenuti successivamente al termine indicato. La Stazione Appaltante pubblicherà, in forma anonima, le risposte alle richieste di chiarimenti e/o eventuali ulteriori informazioni sostanziali in merito alla presente procedura tramite la piattaforma telematica MEPA. Non sono ammessi chiarimenti telefonici.

# 5.4
MODALITÀ DI PRESENTAZIONE DELLA DOCUMENTAZIONE Tutte le dichiarazioni sostitutive richieste ai fini della partecipazione alla presente procedura di gara: 1.

devono essere rilasciate ai sensi degli articoli 46 e 47 del D.P.R. n. 445/2000, in carta semplice, con la sottoscrizione del dichiarante [rappresentante legale del concorrente o altro soggetto dotato del potere di impegnare contrattualmente il concorrente stesso]; al tale fine, le stesse devono essere corredate dalla copia fotostatica di un documento di riconoscimento del dichiarante, in corso di validità; per ciascun dichiarante è sufficiente una sola copia del documento di riconoscimento anche in presenza di più dichiarazioni su più fogli distinti; 2.

possono essere sottoscritte anche da procuratori dei legali rappresentati ed in tal caso va allegata copia conforme all'originare della relativa procura; 3.

devono essere rese e sottoscritte dai concorrenti, in qualsiasi forma di partecipazione, singoli, raggruppati, consorziati, ognuno per quanto di propria competenza. Le dichiarazioni sono redatte preferibilmente sui modelli predisposti e messi a disposizione dalla stazione appaltante, che il concorrente è tenuto ad adeguare in relazione alle proprie condizioni specifiche. Le dichiarazioni ed i documenti possono essere oggetto di richieste di chiarimenti e/o integrazioni da parte della stazione appaltante con i limiti e alle condizioni come da indicazioni al punto 5.9 del presente disciplinare. Il mancato, inesatto o tardivo adempimento alla richiesta della stazione appaltante, formulata ai sensi dell'articolo 83, comma 9, del Codice, di completare o fornire chiarimenti in ordine al contenuto delle dichiarazioni e dei documenti presentati, costituisce causa di esclusione. In caso di concorrenti non residenti in Italia, la documentazione dovrà essere prodotta in modalità idonea equivalente secondo la legislazione dello Stato di appartenenza. Tutta la documentazione da produrre deve essere in lingua italiana o, se redatta in lingua straniera, deve essere corredata da traduzione giurata in lingua italiana. Si precisa che, in caso di contrasto tra testo in lingua straniera e testo in lingua italiana, prevarrà la versione in lingua italiana, essendo a rischio del concorrente assicurare la fedeltà della traduzione. Inoltre, gli importi dichiarati da concorrenti, aventi sede negli Stati non aderenti all'Unione europea, dovranno essere espressi in euro. 5.5 COMUNICAZIONI Tutte le comunicazioni e tutti gli scambi di informazioni tra stazione appaltante ed operatori economici si intendono validamente ed efficacemente effettuati qualora resi al domicilio eletto o all'indirizzo di posta elettronica certificata indicati dai concorrenti. Ai sensi dell'articolo 52 del Codice e dell'articolo 6 del D.Lgs. 7 marzo 2005, n. 82, in caso di indicazione di indirizzo PEC, le comunicazioni verranno effettuate in via esclusiva o principale attraverso PEC. Eventuali modifiche dell'indirizzo PEC o problemi temporanei nell'utilizzo di tali forme di comunicazione, dovranno essere tempestivamente segnalate al RUP con raccomandata A/R o via PEC; diversamente, l'amministrazione declina ogni responsabilità per il tardivo o mancato recapito delle comunicazioni. In caso di raggruppamenti temporanei, anche se non ancora costituiti formalmente, la comunicazione recapitata al mandatario capogruppo si intende validamente resa a tutti gli operatori economici raggruppati, aggregati o consorziati.

In caso di avvalimento, la comunicazione è recapitata all'offerente e a tutti gli operatori economici ausiliari ai sensi dell'articolo 89, comma 9 del Codice. 5.6 SUBAPPALTI Il Fornitore può avvalersi del subappalto alle condizioni e con le modalità stabilite dall'art.105 del D. Lgs. n. 50/2016 e ss. mm. e ii., nonché dalle altre disposizioni previste dalla normativa pro tempore vigente in materia, rimanendo comunque l'unico responsabile della corretta e completa esecuzione del Contratto. Il Fornitore è considerato, altresì, responsabile dei danni che dovessero derivare alla Committente o a terzi per fatti imputabili ai soggetti di cui si sia avvalso nell'esecuzione del Contratto, obbligandosi a manlevare e tenere indenne la Committente da qualsivoglia pretesa di terzi per fatti imputabili a eventuali subappaltatori, subfornitori e/o ausiliari. I subappaltatori e/o i subfornitori e/o gli ausiliari, dovranno mantenere, per tutta la durata del Contratto, i requisiti richiesti dal D. Lgs. n. 50/2016, dalla lex specialis, nonché dalla normativa vigente in materia per lo svolgimento delle attività agli stessi affidate. Il Fornitore è tenuto a sostituire i subappaltatori e/o i subfornitori nei cui confronti si sia verificata la sussistenza dei motivi di esclusione di cui all'articolo 80 del D. Lgs. n. 50/2016. Nel caso in cui la Committente -qualora ciò sia previsto nel Contratto e/o nei casi previsti dall'art. 105, comma 13, del D. Lgs. n. 50/2016 -corrisponda direttamente al subappaltatore e/o al subfornitore l'importo dovuto per le prestazioni rese, il pagamento diretto costituisce una delegazione di pagamento ex lege, che non comporta il subentro della Committente nella posizione dell'Appaltatore relativamente e nell'ambito del rapporto intercorrente tra quest'ultimo e il subappaltatore e/o il subfornitore, ovvero non ingenera la costituzione di alcun rapporto obbligatorio tra la Committente ed il subappaltatore e/o il subfornitore; la Stazione Appaltante, pagando il subappaltatore e/o il subfornitore, estingue la propria obbligazione nei confronti dell'Appaltatrice e, in virtù della predetta delegazione, estingue anche l'obbligazione dell'Appaltatore nei confronti del subappaltatore e/o del subfornitore. In ogni caso, i rapporti giuridici insorti restano distinti e autonomi, e, conseguentemente, anche nel caso di pagamento diretto, il subappaltatore e/o il subfornitore non può vantare pretese creditorie nei confronti della Stazione Appaltante. Di conseguenza, è fatto obbligo all'Appaltatore di specificare al subappaltatore e/o al subfornitore, per iscritto in tutti i rapporti contrattuali intercorrenti con il subappaltatore e/o il subfornitore, che quest'ultimo non può avanzare nei confronti della Committente alcunché a titolo di credito maturato nell'ambito delle prestazioni oggetto del Contratto. Anche nel caso di pagamento diretto del subappaltatore e/o del subfornitore, la Committente corrisponde a favore dell'Appaltatore un importo pari ai soli corrispettivi delle prestazioni eseguite, detratto l'importo dovuto al subappaltatore e/o al subfornitore; diversamente, in tutte le ipotesi in cui il subappaltatore e/o il subfornitore dovesse avanzare e/o pretendere alcunché nei confronti della CON.GE.S.I., l'Appaltatore -con la sottoscrizione del Contratto -dichiara ed espressamente garantisce, anche ai sensi dell'art. 1381 codice civile, di tenere indenne e manlevata la Committente ai sensi e con le modalità di cui al Contratto. 5.7 ULTERIORI INFORMAZIONI Si precisa, altresì, che si applicheranno le seguenti disposizioni. Si procederà all'aggiudicazione, anche in presenza di una sola offerta valida, sempre che sia ritenuta congrua e conveniente ai sensi dell'articolo 97 del Codice. L'offerta vincolerà il concorrente per 180 gg. dal termine indicato nel bando per la scadenza della presentazione dell'offerta, salvo proroghe richieste dalla stazione appaltante. Fatto salvo l'esercizio dei poteri di autotutela nei casi consentiti dalle norme vigenti e l'ipotesi di differimento espressamente concordata con l'aggiudicatario, il contratto di affidamento verrà stipulato nel termine di 30 giorni che decorre dalla data in cui l'aggiudicazione definitiva è divenuta efficace. La stipulazione del contratto è, comunque, subordinata al positivo esito delle procedure previste dalla normativa vigente in materia di lotta alla mafia ed al controllo del possesso dei requisiti prescritti. La stazione appaltante consulterà l'Osservatorio istituito presso l'Autorità contenente le annotazioni sugli operatori economici relativamente a tutti i concorrenti che hanno presentato offerta. Nel caso in cui le "Informazioni Antimafia" di cui all'articolo 91 del D.Lgs. 6 settembre 2011, n. 159, abbiano dato esito positivo, il contratto è risolto di diritto. I concorrenti, ad eccezione dell'aggiudicatario, possono chiedere alla stazione appaltante la restituzione della documentazione presentata al fine della partecipazione alla gara. 5.8 SOCCORSO ISTRUTTORIO Si precisa che le carenze di qualsiasi elemento formale della domanda e, in particolare, la mancanza, l'incompletezza e ogni altra irregolarità essenziale degli elementi e del DGUE, con esclusione di quelle afferenti all'offerta economica e all'offerta tecnica, possono essere sanate attraverso la procedura di soccorso istruttorio di cui all'art. 83, comma 9 del Codice. Costituiscono irregolarità essenziali non sanabili le carenze della documentazione che non consentano l'individuazione del contenuto o del soggetto responsabile della stessa. L'irregolarità essenziale è sanabile laddove non si accompagni ad una carenza sostanziale del requisito alla cui dimostrazione la documentazione omessa o irregolarmente prodotta era finalizzata. La successiva correzione o integrazione documentale è ammessa laddove consenta di attestare l'esistenza di circostanze preesistenti, vale a dire requisiti previsti per la partecipazione e documenti/elementi a corredo dell'offerta (ad esempio: garanzia provvisoria, contratto di avvalimento aventi data certa anteriore alla data di scadenza delle offerte, etc.). Il mancato possesso dei prescritti requisiti non è sanabile mediante soccorso istruttorio e determina l'esclusione dalla procedura di gara. Ai fini della sanatoria, la stazione appaltante assegna al concorrente un termine di cinque giorni perché siano rese, integrate o regolarizzate le dichiarazioni necessarie, indicando il contenuto e i soggetti che le devono rendere. Nel medesimo termine il concorrente è tenuto a comunicare alla stazione appaltante l'eventuale volontà di non avvalersi del soccorso istruttorio. In caso di comunicazione del concorrente della volontà di non avvalersi del soccorso istruttorio e, comunque, in caso di inutile decorso del termine, la stazione appaltante procede all'esclusione del concorrente dalla procedura. Ogni variazione che intervenga, anche in conseguenza di una pronuncia giurisdizionale, successivamente alla fase di ammissione, regolarizzazione o esclusione delle offerte, non rileva ai fini del calcolo di medie nella procedura, né per l'individuazione della soglia di anomalia delle offerte. 5.9 AVVALIMENTO Ai sensi dell'art. 89 del Codice, l'operatore economico, singolo o associato ai sensi dell'art. 45 del Codice, può dimostrare il possesso dei requisiti di carattere economico, finanziario, tecnico e professionale di cui all'art. 83, comma 1, lett. b) e c) del Codice avvalendosi dei requisiti di altri soggetti, anche partecipanti al raggruppamento.

# Non è consentito l'avvalimento per la dimostrazione dei requisiti generali e di idoneità professionale (iscrizione alla CCIAA e Albo Gestori Ambientali).
Ai sensi dell'art. 89, comma 1, del Codice, il contratto di avvalimento contiene, a pena di nullità, la specificazione dei requisiti forniti e delle risorse messe a disposizione dall'ausiliaria.

Il concorrente e l'ausiliaria sono responsabili in solido nei confronti della stazione appaltante in relazione alle prestazioni oggetto del contratto. È ammesso l'avvalimento di più ausiliarie. L'ausiliaria non può avvalersi a sua volta di altro soggetto. Ai sensi dell'art. 89, comma 7 del Codice, a pena di esclusione, non è consentito che l'ausiliaria presti avvalimento per più di un concorrente e che partecipino alla sia l'ausiliaria che l'impresa che si avvale dei requisiti. L'ausiliaria può assumere il ruolo di subappaltatore nei limiti dei requisiti prestati. L'ausiliaria di un concorrente può essere indicata, quale subappaltatore, nella terna di altro concorrente. Nel caso di dichiarazioni mendaci si procede all'esclusione del concorrente e all'escussione della garanzia ai sensi dell'art. 89, comma 1, ferma restando l'applicazione dell'art. 80, comma 12 del Codice. Ad eccezione dei casi in cui sussistano dichiarazioni mendaci, qualora per l'ausiliaria sussistano motivi obbligatori di esclusione o laddove essa non soddisfi i pertinenti criteri di selezione, la stazione appaltante impone, ai sensi dell'art. 89, comma 3 del Codice, al concorrente di sostituire l'ausiliaria. In qualunque fase della gara sia necessaria la sostituzione dell'ausiliaria, la commissione comunica l'esigenza al RUP, il quale richiede per iscritto, al concorrente la sostituzione dell'ausiliaria, assegnando un termine congruo per l'adempimento, decorrente dal ricevimento della richiesta. Il concorrente, entro tale termine, deve produrre i documenti dell'ausiliaria subentrante (nuove dichiarazioni di avvalimento da parte del concorrente, il DGUE della nuova ausiliaria nonché il nuovo contratto di avvalimento). In caso di inutile decorso del termine, ovvero in caso di mancata richiesta di proroga del medesimo, la stazione appaltante procede all'esclusione del concorrente dalla procedura. È sanabile, mediante soccorso istruttorio, la mancata produzione della dichiarazione di avvalimento o del contratto di avvalimento, a condizione che i citati elementi siano preesistenti e comprovabili con documenti di data certa, anteriore al termine di presentazione dell'offerta. La mancata indicazione dei requisiti e delle risorse messi a disposizione dall'impresa ausiliaria non è sanabile in quanto causa di nullità del contratto di avvalimento.

# CAUZIONI E GARANZIE RICHIESTE
L'offerta è corredata da: 1) una garanzia provvisoria, come definita dall'art. 93 del Codice, pari al 2% dell'importo della gara, intestata alla Stazione Appaltante salvo quanto previsto all'art. 93, comma 7 del Codice; 2) Una dichiarazione di impegno, da parte di un istituto bancario o assicurativo o altro soggetto di cui all'art. 93, comma 3 del Codice, anche diverso da quello che ha rilasciato la garanzia provvisoria, a rilasciare garanzia fideiussoria definitiva ai sensi dell'articolo 93, comma 8 del Codice, qualora il concorrente risulti affidatario. Tale dichiarazione di impegno non è richiesta alle microimprese, piccole e medie imprese e ai raggruppamenti temporanei o consorzi ordinari esclusivamente dalle medesime costituiti. Ai sensi dell'art. 93, comma 6 del Codice, la garanzia provvisoria copre la mancata sottoscrizione del contratto, dopo l'aggiudicazione, dovuta ad ogni fatto riconducibile all'affidatario o all'adozione di informazione antimafia interdittiva emessa ai sensi degli articoli 84 e 91 del d. lgs. 6 settembre 2011, n.159. Sono fatti riconducibili all'affidatario, tra l'altro, la mancata prova del possesso dei requisiti generali e speciali; la mancata produzione della documentazione richiesta e necessaria per la stipula del contratto. L'eventuale esclusione dalla gara prima dell'aggiudicazione, al di fuori dei casi di cui all'art. 89 comma 1 del Codice, non comporterà l'escussione della garanzia provvisoria. La garanzia provvisoria copre, ai sensi dell'art. 89, comma 1 del Codice, anche le dichiarazioni mendaci rese nell'ambito dell'avvalimento. La garanzia provvisoria è costituita, a scelta del concorrente: a. fideiussione bancaria o assicurativa rilasciata da imprese bancarie o assicurative che rispondano ai requisiti di cui all'art. 93, comma 3 del Codice. In ogni caso, la garanzia fideiussoria è conforme allo schema tipo di cui all'art. 103, comma 9 del Codice.

Gli operatori economici, prima di procedere alla sottoscrizione, sono tenuti a verificare che il soggetto garante sia in possesso dell'autorizzazione al rilascio di garanzie mediante accesso ai seguenti siti internet:

http://www.bancaditalia.it/compiti/vigilanza/intermediari/index.html http://www.bancaditalia.it/compiti/vigilanza/avvisi-pub/garanzie-finanziarie/ -http://www.bancaditalia.it/compiti/vigilanza/avvisi-pub/soggetti-non- ). La garanzia fideiussoria dovrà essere sottoscritta con firma digitale anche dal concorrente. L'importo della garanzia e del suo eventuale rinnovo è ridotto secondo le misure e le modalità di cui all'art. 93, comma 7 del Codice. Per fruire di dette riduzioni il concorrente segnala e documenta nell'offerta il possesso dei relativi requisiti fornendo copia dei certificati posseduti. In caso di partecipazione in forma associata, la riduzione del 50% per il possesso della certificazione del sistema di qualità di cui all'articolo 93, comma 7, si ottiene: a) in caso di partecipazione dei soggetti di cui all'art. 45, comma 2, lett. d), e), f), g), del Codice solo se tutte le imprese che costituiscono il raggruppamento, consorzio ordinario o GEIE, o tutte le imprese retiste che partecipano alla gara siano in possesso della predetta certificazione; b) in caso di partecipazione in consorzio di cui all'art. 45, comma 2, lett. b) e c) del Codice, solo se la predetta certificazione sia posseduta dal consorzio e/o dalle consorziate. Le altre riduzioni previste dall'art. 93, comma 7, del Codice si ottengono nel caso di possesso da parte di una sola associata oppure, per i consorzi di cui all'art. 45, comma 2, lett. b) e c) del Codice, da parte del consorzio e/o delle consorziate. È sanabile, mediante soccorso istruttorio, la mancata presentazione della garanzia provvisoria e/o dell'impegno a rilasciare garanzia fideiussoria definitiva solo a condizione che siano stati già costituiti prima della presentazione dell'offerta. È onere dell'operatore economico dimostrare che tali documenti siano costituiti in data non successiva al termine di scadenza della presentazione delle offerte. Ai sensi dell'art. 20 del d.lgs. 82/2005, la data e l'ora di formazione del documento informatico sono opponibili ai terzi se apposte in conformità alle regole tecniche sulla validazione (es.: marcatura temporale).

È sanabile, altresì, la presentazione di una garanzia di valore inferiore o priva di una o più caratteristiche tra quelle sopra indicate (intestazione solo ad alcuni partecipanti al RTI, carenza delle clausole obbligatorie, etc.). Non è sanabile -e quindi è causa di esclusione -la sottoscrizione della garanzia provvisoria da parte di un soggetto non legittimato a rilasciare la garanzia o non autorizzato ad impegnare il garante.

# VERSAMENTO ALL'ANAC
I concorrenti effettuano, a pena di esclusione, il pagamento del contributo previsto dalla legge in favore dell'Autorità Nazionale Anticorruzione secondo le modalità di cui alla delibera ANAC n. 1197 del 18/12/2019 pubblicata sul sito dell'ANAC nella sezione "contributi in sede di gara" e allegano la ricevuta ai documenti di gara. In caso di mancata presentazione della ricevuta la stazione appaltante accerta il pagamento mediante consultazione del sistema AVCpass. Qualora il pagamento non risulti registrato nel sistema, la mancata presentazione della ricevuta potrà essere sanata ai sensi dell'art. 83, comma 9 del Codice, a condizione che il pagamento sia stato già effettuato prima della scadenza del termine di presentazione dell'offerta. L'operatore economico singolo o associato che intende partecipare alla gara, al fine di consentire all'Amministrazione di effettuare i controlli necessari, dovrà presentare il documento attestante l'attribuzione del PassOE rilasciato dall'ANAC in sede di registrazione.

# Forma e sottoscrizione dei documenti
Ogni documento predisposto dall'operatore economico deve essere redatto in ogni sua parte in lingua italiana, fatto salvo quanto di seguito indicato e deve essere formato e presentato in conformità e secondo le modalità stabilite nel presente Disciplinare di gara. Gli importi devono essere dichiarati in Euro (€). Tutti i documenti dovranno essere formati in origine come documento digitale e quindi essere sottoscritti da colui che, a seconda della tipologia di dichiarazione prevista, è deputato a firmarli. Nel caso in cui un documento debba essere sottoscritto da più soggetti, questi dovranno tutti apporre le loro firme digitali sul documento di che trattasi. La mancata apposizione della firma digitale, ai sensi del combinato disposto dell'art. 52 comma 8 lettera a) e dell'art. 83 comma 9 del D. Lgs 50/2016, equivale a mancata sottoscrizione dell'offerta. Qualora un documento non sia stato formato in origine come documento digitale e viene richiesto nel seguito di essere allegato come originale o come copia conforme all'originale occorrerà procedere alla sua autenticazione con le modalità di cui all'art. 22 del D. Lgs. 82/2005. Qualora un documento venga richiesto in copia semplice l'operatore economico potrà allegare il documento formato in origine come documento digitale o la scansione di un documento formato in origine come documento in cartaceo. In tale ipotesi occorrerà apporre al documento la firma digitale del sottoscrittore quale dichiarazione di possesso dell'originale del documento di cui viene allegato copia semplice. Salvo diversa indicazione, qualsiasi documento elettronico (di seguito, per brevità, anche solo "file") inviato dal concorrente in relazione alla presente procedura dovrà essere: 1. in formato elettronico con estensione (formato) ".pdf" di tipo "pdf/A 1" o "pdf/A 1b"1 o altro formato che produca un documento informatico statico; 2. sottoscritto dal legale rappresentante o dal procuratore dell'impresa concorrente (per come meglio specificato nel seguito del presente Disciplinare) con firma digitale di cui all'art. 1, comma 1, lettera s), del D. Lgs. N. 82/2005, il cui relativo certificato sia in corso di validità. Resta in ogni caso di esclusiva competenza e responsabilità dell'Operatore economico verificare che la propria documentazione sia effettivamente e correttamente sottoscritta con firma digitale. Per agevolare l'invio e la ricezione della documentazione, ciascun documento elettronico inviato dall'operatore economico attraverso il MEPA non potrà essere di dimensioni superiori a 100 MB (Cento Megabyte). Qualora sia richiesto dal Sistema, ovvero qualora l'Operatore economico preveda il caricamento di numerosi file, occorrerà utilizzare un software di compressione dati2 .

# PARTE II -PRESENTAZIONE DELLE OFFERTE
I soggetti interessati dovranno presentare le proprie offerte, attraverso il sistema MEPA e secondo le modalità di seguito specificate, a pena di esclusione dalla gara, entro il termine perentorio delle ORE 13:00 DEL 12 maggio 2022 La predisposizione dell'offerta dovrà avvenire seguendo le diverse fasi previste dal Sistema, che consentono di predisporre la:

A) Documentazione amministrativa. B) Offerta economica Le offerte dovranno essere presentate entro il termine previsto dal bando di gara, sopra riportato, pena la loro irricevibilità e comunque la non ammissione alla procedura. L'ora e la data esatta di ricezione delle offerte sono definite dal Sistema secondo quanto specificato nel presente disciplinare. Al concorrente è richiesto di allegare, quale parte integrante dell'offerta, a pena di esclusione, i documenti specificati nei successivi paragrafi. Si raccomanda la massima attenzione nell'inserire detti allegati nella sezione pertinente e, in particolare, di non indicare o comunque fornire i dati dell'offerta tecnica ed economica in sezione diversa da quella relativa alla stessa, pena l'esclusione dalla procedura. Tutta la documentazione deve essere presentata, a pena di esclusione, unicamente in lingua italiana, ovvero corredata di traduzione giurata in lingua italiana. In caso di contrasto tra il testo in lingua straniera ed il testo in lingua italiana prevarrà la versione in lingua italiana, essendo a rischio del concorrente assicurare la fedeltà della traduzione. In caso di mancanza, incompletezza o irregolarità della traduzione dei documenti contenuti, si applica l'art. 83, comma 9 del Codice. La Regione Calabria potrà procedere in qualsiasi momento a controlli e verifiche sulla veridicità e sulla completezza del contenuto delle dichiarazioni della documentazione presentate dai concorrenti, richiedendo l'esibizione di documenti originali e dei certificati attestanti quanto dichiarato. Si rammenta che, ai sensi degli artt. 75 e 76 del D.P.R. 445/2000, la falsa dichiarazione:

• comporta sanzioni penali;

• costituisce causa d'esclusione dalla partecipazione della procedura.

Si rammenta inoltre che la presentazione di falsa dichiarazione e di documentazione falsa comporta le conseguenze di cui al comma 12, dell'art. 80 del Codice, che dispone che "in caso di presentazione di falsa dichiarazione o falsa documentazione, nelle procedure di gara e negli affidamenti di subappalto, la Stazione Appaltante ne dà segnalazione all'Autorità che, se ritiene che siano state rese con dolo o colpa grave in considerazione della rilevanza o della gravità dei fatti oggetto della falsa dichiarazione o della presentazione di falsa documentazione, dispone l'iscrizione nel casellario informatico ai fini dell'esclusione dalle procedure di gara e dagli affidamenti di subappalto ai sensi del comma 1 del predetto articolo fino a due anni, decorso il quale l'iscrizione è cancellata e perde comunque efficacia". Per i concorrenti aventi sede legale in Italia o in uno dei Paesi dell'Unione europea, le dichiarazioni sostitutive si redigono ai sensi degli articoli 46 e 47 del D.P.R.445/2000; per i concorrenti non aventi sede legale in uno dei Paesi dell'Unione europea, le dichiarazioni sostitutive sono rese mediante documentazione idonea equivalente secondo la legislazione dello Stato di appartenenza. In caso di concorrenti non stabiliti in Italia, la documentazione dovrà essere prodotta in modalità idonea equivalente secondo la legislazione dello Stato di appartenenza; si applicano gli articoli 83, comma 3, 86 e 90 del Codice. Tutte le dichiarazioni sostitutive rese ai sensi degli artt. 46 e 47 del d.p.r. 445/2000, ivi compreso il DGUE, la domanda di partecipazione, l'offerta tecnica e l'offerta economica devono essere sottoscritte digitalmente dal rappresentante legale del concorrente o suo procuratore. Le dichiarazioni di cui alla domanda di partecipazione, al DGUE, all'atto di impegno per i raggruppamenti/consorzi da costituirsi e le dichiarazioni integrative, potranno essere redatte sui modelli predisposti e messi a disposizione all'indirizzo internet: http://www.regione.calabria.it sezione Bandi e Avvisi di gara, nella pagina relativa alla gara di interesse. Il dichiarante allega copia fotostatica di un documento di riconoscimento, in corso di validità (per ciascun dichiarante è sufficiente una sola copia del documento di riconoscimento anche in presenza di più dichiarazioni su più fogli distinti). La documentazione, ove non richiesta espressamente in originale, potrà essere prodotta in copia autentica o in copia conforme ai sensi, rispettivamente, degli artt. 18 e 19 del d.p.r. 445/2000. Le offerte tardive saranno escluse in quanto irregolari ai sensi dell'art. 59, comma 3, lett. b) del Codice. L'offerta vincolerà il concorrente ai sensi dell'art. 32, comma 4 del Codice per 180 giorni dalla scadenza del termine indicato per la presentazione dell'offerta. Nel caso in cui alla data di scadenza della validità delle offerte le operazioni di gara siano ancora in corso, la stazione appaltante potrà richiedere agli offerenti, ai sensi dell'art. 32, comma 4 del Codice, di confermare la validità dell'offerta sino alla data che sarà indicata. Il mancato riscontro alla richiesta della stazione appaltante sarà considerato come rinuncia del concorrente alla partecipazione alla gara.

# Documentazione Amministrativa -Contenuto Busta "A"
L'operatore economico per presentare la propria offerta deve procedere a caricare (upload) a sistema la documentazione costituente la documentazione amministrativa.

Nell'apposito campo "Requisiti amministrativi" presente sulla piattaforma MEPA (al primo step del percorso guidato "Invia offerta") il Concorrente, a pena di esclusione, dovrà allegare la seguente documentazione amministrativa sottoscritta digitalmente dal concorrente o dal legale rappresentante in caso di persona giuridica:

1. Istanza di partecipazione alla gara -(compilando l'Allegato 1), con la quale il soggetto concorrente chiede di partecipare alla gara, indica le modalità e la forma di partecipazione, prescelte fra quelle ammesse dall'ordinamento giuridico, e rilascia le dichiarazioni ivi contenute, confermando le dichiarazioni ivi inserite. Tale documento deve essere sottoscritto, con firma digitale, dal legale rappresentante (o suo procuratore, con presentazione di procura) del Concorrente (nel caso di ATI e Consorzio ordinario, la domanda deve essere firmata da tutte le imprese raggruppate o consorziate). N.B.: la mancata sottoscrizione della domanda di partecipazione, costituisce irregolarità sanabile, ai sensi dell 'art. 83, comma 9 del D.Lgs. n. 50/2016, con le modalità stabilite nel successivo paragrafo 6.4 del presente disciplinare di gara.

# D.G.U.E.
a. Il concorrente deve presentare il modello DGUE. b. Nel caso di partecipazione degli operatori economici con le forme previste ai sensi dell'art. 45, comma 2, lettera d), e), f), g), per ciascuno degli operatori economici partecipanti è presentato un distinto DGUE elettronico (in formato PDF) recante le informazioni richieste dalle Parti da II a VI (ad eccezione della parte V). c. Nel caso di partecipazione dei consorzi di cui all'art. 45, comma 2, lettera b) e c), il DGUE elettronico (in formato PDF) è compilato, separatamente, dal consorzio e dalle consorziate esecutrici ivi indicate. Pertanto, nel modello di formulario deve essere indicata la denominazione degli operatori economici facente parte di un consorzio di cui al sopra citato art. 45, comma 2, lettera b) o c) che eseguono le prestazioni oggetto del contratto. d. In caso di più rappresentanti dell'operatore economico, è necessario ripetere all'interno della Sezione B "Informazioni sui rappresentanti dell'operatore economico" il riquadro B tante volte quanto necessario; e. In caso di avvalimento (Parte II, Sezione C) l'operatore economico indica la denominazione degli operatori economici di cui intende avvalersi e i requisiti oggetto di avvalimento. Le imprese ausiliarie, compilano un distinto DGUE elettronico con le informazioni richieste dalla Sezione A e B della Parte II, dalla Parte III, della Parte IV e dalla Parte VI. Deve essere allegata, altresì, la documentazione indicata al successivo punto 6.1.5. f. In caso di subappalto, l'operatore indica le prestazioni o lavorazioni che intende subappaltare. g. Il DGUE deve essere sottoscritto con firma digitale da parte del titolare o legale rappresentante o procuratore del soggetto concorrente. In caso di prestazione della garanzia provvisoria in contanti o in titoli del debito pubblico deve essere presentata anche una dichiarazione di un istituto bancario o assicurativo o altro soggetto di cui al comma 3 dell'art. 93 del Codice, contenente l'impegno verso il concorrente a rilasciare, qualora l'offerente risultasse aggiudicatario, la garanzia fideiussoria per l'esecuzione del contratto di cui all'art.103 del Codice in favore della Stazione Appaltante. La presente disposizione non si applica alle microimprese, piccole e medie imprese e ai raggruppamenti temporanei o consorzi ordinari costituiti esclusivamente da microimprese, piccole e medie imprese. In caso di prestazione della garanzia provvisoria sotto forma di fideiussione questa deve:

# Garanzia provvisoria e impegno di un
contenere espressa menzione dell'oggetto e del soggetto garantito; -avere validità per 180 giorni dal termine ultimo per la presentazione dell'offerta e deve essere rinnovata, a richiesta della stazione appaltante, nel caso in cui al momento della sua scadenza non sia ancora intervenuta l'aggiudicazione;

in caso di partecipazione alla gara di un raggruppamento temporaneo di imprese, deve riguardare, ai sensi dell'art.93, co.1, ultimo periodo del Codice, tutte le imprese del raggruppamento temporaneo;

qualora si riferisca ad aggregazioni di imprese di rete o consorzi ordinari o GEIE, partecipanti con identità plurisoggettiva non ancora costituiti, essere tassativamente intestata a tutti gli operatori che costituiranno il raggruppamento, l'aggregazione di imprese di rete, il consorzio, il GEIE; -prevedere espressamente: la rinuncia al beneficio della preventiva escussione del debitore principale; la rinuncia all'eccezione di cui all'articolo 1957, secondo comma, del codice civile nonché l'operatività della garanzia medesima entro quindici giorni, a semplice richiesta scritta della stazione appaltante;

contenere l'impegno del fideiussore verso il concorrente a rilasciare, qualora l'offerente risultasse aggiudicatario, la garanzia fideiussoria per l'esecuzione del contratto di cui all'art.103 del Codice in favore della Regione Calabria valida fino alla data di emissione del certificato di verifica di conformità di cui all'art. 102, comma 2, del Codice o comunque decorsi 12 (dodici) mesi dalla data di ultimazione dell'intervento risultante dal relativo certificato (in alternativa, si potrà produrre analogo impegno di un fideiussore diverso da quello che ha rilasciato la garanzia provvisoria). La presente disposizione non si applica alle microimprese, piccole e medie imprese e ai raggruppamenti temporanei o consorzi ordinari costituiti esclusivamente da microimprese, piccole e medie imprese. Ai sensi dell'art. 93, comma 6, del Codice, la garanzia copre la mancata sottoscrizione del contratto dopo l'aggiudicazione dovuta ad ogni fatto riconducibile all'affidatario o all'adozione di informazione antimafia interdittiva emessa ai sensi degli articoli 84 e 91 del decreto legislativo 6 settembre 2011, n. 159. Ai sensi dell'art. 93, comma 6, del D.Lgs. n. 50/2016, la cauzione provvisoria è svincolata all'aggiudicatario automaticamente al momento della stipula del contratto, mentre agli altri concorrenti, ai sensi dell'art. 93, comma 9, dello stesso decreto legislativo, è svincolata entro trenta giorni dalla comunicazione dell'avvenuta aggiudicazione. La garanzia fideiussoria e la dichiarazione di impegno devono essere sottoscritte da un soggetto in possesso dei poteri necessari per impegnare il garante. In caso di richiesta di estensione della durata e validità dell'offerta e della garanzia fideiussoria, il concorrente potrà produrre una nuova garanzia provvisoria di altro garante, in sostituzione della precedente, a condizione che abbia espressa decorrenza dalla data di presentazione dell'offerta. Alla garanzia provvisoria si applicano le riduzioni previste dall'articolo 93, comma 7, del D.Lgs. n. 50/2016. In caso di cumulo delle riduzioni, la riduzione successiva deve essere calcolata sull'importo che risulta dalla riduzione precedente. Per fruire delle suddette riduzioni, l'operatore economico segnala, in sede di offerta, il possesso dei relativi requisiti e lo documenta nei modi prescritti dalle norme vigenti. Per poter usufruire della riduzione dell'importo della garanzia fideiussoria, nell'ipotesi di raggruppamento temporaneo o consorzio ordinario già costituiti o da costituirsi, o di aggregazione di imprese di rete, o di GEIE, il possesso delle certificazioni deve essere posseduto da ciascuna delle imprese raggruppate/raggruppande o consorziate/consorziande o aderenti al contratto di rete; nell'ipotesi di consorzi di cui all'art. 45, comma 2, lett. b) e c) del Codice il requisito deve essere posseduto dal consorzio. Le garanzie fideiussorie e le polizze assicurative devono essere conformi agli schemi tipo approvati di cui all'art. 103, comma 9 del D.Lgs. n. 50/2016. 4. Pagamenti in favore dell'autorità. I concorrenti devono effettuare il pagamento del contributo previsto dalla legge in favore dell'Autorità per ogni gara cui intendono partecipare, scegliendo tra le modalità di cui alla deliberazione dell'Autorità Nazionale Anticorruzione del 19 dicembre 2018. Per eseguire il pagamento è necessario iscriversi on-line al Servizio Riscossione Contributi, collegarsi con le credenziali da questo rilasciate e inserire il codice CIG che identifica la presente procedura. La mancata dimostrazione dell'avvenuto pagamento in sede di gara potrà essere sanata ai sensi dell'art. 83 comma 9 del Codice, a condizione che il pagamento sia già stato effettuato prima della scadenza del termine di presentazione dell'offerta. In caso di mancata sanatoria, la stazione appaltante procederà all'esclusione del concorrente dalla procedura di gara. In caso di mancata sanatoria la Stazione Appaltante procederà all'esclusione del concorrente dalla procedura di gara. 5. Capitolato Speciale d'Appalto. Il Concorrente deve restituire il Capitolato Speciale d'Appalto della gara per cui richiede la partecipazione firmato per accettazione con firma digitale dal legale rappresentante e/o procuratore del concorrente. Nel caso di Associazione Temporanea di imprese, il/i Capitolato/i Speciale d'Appalto dovrà/anno essere sottoscritto/i, con le medesime modalità, da tutti i legali rappresentati delle imprese associate. La restituzione del/i Capitolato/i Speciale d'Appalto sottoscritto/i per accettazione, costituisce dichiarazione di conoscenza ed espressa accettazione di tutte le condizioni e circostanze di cui allo/gli stesso/i Capitolato/i Speciale d'Appalto.  8. Attestazione dell'avvenuto versamento del contributo all'ANAC (se dovuto). 9. PassOE di cui all'art. 2 comma 3.2, delibera n. 111 del 20 dicembre 2012 dell'ANAC . 10. limitatamente ai concorrenti che ricorrono all'avvalimento, ai sensi e per gli effetti dell'articolo 89 del Codice, il ricorrente può avvalersi, per determinati requisiti di ordine speciale relativi alla capacità tecnica ed economica e finanziaria, dei requisiti posseduti da altro operatore economico (denominato impresa "ausiliaria"). In tal caso i concorrenti dovranno nel proprio DGUE: o la denominazione degli operatori economici di cui si intende avvalersi; o i requisiti oggetto di avvalimento.

# Dichiarazione sostitutiva di informazione antimafia
Occorrerà altresì presentare, per ciascuna impresa ausiliaria:

il DGUE delle imprese ausiliarie riportante le informazioni relative alla Parte II, sezioni A e B, alla Parte III e alla Parte VI; -Dichiarazione, utilizzando il modulo di cui all'Allegato 2, con la quale il soggetto ausiliario attesta:

1. di mettere a disposizione del concorrente, secondo l'istituto dell'avvalimento di cui all'art. Offerta economica -Contenuto della Busta "B" L'operatore economico dovrà provvedere ad inviare l'Offerta Economica, attraverso la piattaforma MEPA, seguendo i passi indicati dalla procedura.

Per formulare l'offerta economica l'operatore economico dovrà valorizzare il campo numerico "Offerta economica" che rappresenterà la percentuale di sconto (% ribasso) offerta dallo stesso sull'importo a base d'asta e sulla base del quale verrà calcolato il relativo punteggio secondo la formula indicata nel presente disciplinare. Tale percentuale di sconto avrà al massimo tre cifre decimali dopo la virgola, sull'importo a base di gara al netto di oneri previdenziali e assistenziali ed IVA; non sono ammesse offerte in rialzo o con valori negativi. Il prezzo praticato dall'operatore economico dovrà essere comprensivo di tutti gli oneri, comunque previsti per l'effettuazione dell'incarico, comprese quindi tutte le spese per indagini necessarie per l'espletamento del servizio.

Al termine della compilazione dell'offerta economica, MEPA genererà un documento in formato "pdf" che dovrà essere scaricato dal fornitore sul proprio terminale e quindi, sottoscritto con firma digitale dal legale rappresentante o dal procuratore autorizzato. Nel caso di raggruppamento temporaneo già costituito o consorzio stabile di concorrenti il file.pdf generato automaticamente dalla piattaforma MEPA deve essere sottoscritto con firma digitale dal legale rappresentante (o dal procuratore generale o speciale, i cui poteri dovranno essere comprovati mediante invio di copia della procura nella documentazione amministrativa) dall'impresa mandataria o del consorzio.

Nel caso di raggruppamento temporaneo da costituirsi o consorzio ordinario di concorrenti l'offerta economica dovrà essere sottoscritta con firma digitale dal legale rappresentante (o procuratore generale o speciale, come sopra indicato) di tutte le imprese raggruppate o consorziate. Gli importi, anche se dichiarati da operatori economici stabiliti in altro stato diverso dall'Italia, devono essere espressi in euro.

Non sono ammesse offerte in aumento rispetto agli importi posti a base d'asta.

Saranno ritenute nulle le offerte condizionate, contenenti riserve o espresse in modo indeterminato, così che non sia possibile desumere con certezza la volontà dell'offerente. I prezzi si intendono comprensivi di ogni onere con l'esclusione della sola IVA che sarà addebitata in fattura a norma di legge.

L'offerta non dovrà contenere alcuna limitazione di validità o altri elementi in contrasto con le disposizioni indicate nel Disciplinare di gara.

Validità dell'offerta: 180 giorni dalla data di scadenza delle offerte.

Alla scadenza del termine per la presentazione delle offerte, le offerte pervenute non possono essere più ritirate e sono definitivamente acquisite dal Sistema, che le mantiene segrete e riservate fino all'inizio delle operazioni di apertura e verifica della documentazione. La documentazione amministrativa e l'offerta economica che vengono inviate dal Concorrente a MEPA sono mantenute segrete e riservate e conservate in appositi e distinti documenti informatici.

# Modalità di annullamento, revoca, differimento
In caso di malfunzionamento o difetto degli strumenti hardware, software e dei servizi telematici utilizzati dalla Regione Calabria e dal Gestore per la gara, con conseguente accertamento di anomalie nella procedura, la gara potrà essere annullata, revocata ovvero potrà procedersi con il differimento del termine di presentazione delle offerte. Detti casi non sono previsti nel caso di malfunzionamento degli strumenti utilizzati dai singoli concorrenti.

Nessun rimborso è dovuto per la partecipazione all'appalto, anche nel caso in cui non si dovesse procedere all'aggiudicazione. L'Amministrazione contraente può non stipulare motivatamente il Contratto, anche qualora sia intervenuta in precedenza l'aggiudicazione. In caso di mancata presentazione di offerte, di presentazione di sole offerte irregolari ovvero inammissibili, la gara sarà dichiarata deserta e l'Amministrazione appaltante potrà procedere con procedura negoziata, ai sensi dell'art. 36 del D. Lgs. 50/2016.

# CRITERIO DI AGGIUDICAZIONE
L'aggiudicazione avverrà con il criterio del massimo ribasso ex art. 95 co.4 lett. b), espresso mediante ribasso percentuale sull'elenco prezzi posto a basa d'asta; si procederà, ai sensi del disposto di cui all'art. 97 -comma 8 -del decreto medesimo, all'esclusione automatica dalla gara delle offerte che presentino una percentuale di ribasso pari o superiore alla soglia di anomalia individuata ai sensi dei commi 2, 2 bis, 2-ter dello stesso art. 97; Verranno applicati i seguenti parametri per il calcolo dell'anomalia:

decimali: tutti quelli previsti dalla piattaforme telematica; -arrotondamento: nessuno; -applicazione delle scelte precedenti: a tutti i passaggi intermedi del calcolo dell'anomalia; Qualora il numero delle offerte ammesse sia pari o superiore a 15 (quindici) -ipotesi disciplinata dal comma 2 del suddetto art. 97, ai fini del calcolo del decremento del valore percentuale di cui alla lettera d) del medesimo comma 2, si applica l'interpretazione di cui alla Circolare MIT del 24/10/2019 -"Decremento del valore assoluto risultante dal decremento dello scarto medio". Su richiesta della stazione appaltante, gli operatori economici sono sempre tenuti a fornire spiegazioni sul prezzo o sui costi proposti nelle offerte se queste appaiono anormalmente basse, sulla base di un giudizio tecnico sulla congruità, serietà, sostenibilità e realizzabilità dell'offerta, ex art. 97, comma 1, del d.lgs n. 50/2016. Le stazioni appaltanti possono decidere di non procedere all'aggiudicazione se nessuna offerta risulti conveniente o idonea in relazione all'oggetto del contratto a norma dell'art. 95, comma 12, del d.lgs n. 50 del 2016.

# PROCEDURA DI AGGIUDICAZIONE
10.1 APERTURA DEI PLICHI -VERIFICA DELLA DOCUMENTAZIONE AMMINISTRATIVA -APERTURA OFFERTA ECONOMICA La gara si svolgerà con modalità telematica presso la Cittadella Regionale sita in Catanzaro alla loc. Germaneto, secondo la procedura prevista dalle disposizioni contenute nel presente Disciplinare di gara. Il procedimento di gara sarà articolato in più fasi.

Nel giorno e nell'ora da stabilire, il Seggio di gara, all'uopo istituito dalla Stazione Appaltante per il controllo della documentazione amministrativa di gara, darà avvio alle operazioni di gara. Alle sedute pubbliche possono partecipare i legali rappresentanti/procuratori delle ditte interessate oppure persone munite di specifica delega. In assenza di tali titoli, la partecipazione è ammessa come semplice uditore. È facoltà della Stazione appaltante, qualora perduri l'attuale situazione di emergenza sanitaria, valutare che le sedute di gara, siano celebrate in via telematica mediante formazione a distanza del Seggio/Commissione di gara, senza l'accesso alla seduta da parte di alcun partecipante. Si procederà lavorando da remoto, mediante procedure telematiche che salvaguardano l'integrità delle offerte e la riservatezza delle comunicazioni, in conformità a quanto previsto dall'art. 77 comma 2, del D.lgs. 50/2016 e dalla Linea Guida ANAC n. 5. La Stazione Appaltante provvederà ad effettuare il login su piattaforma telematica, il RUP, il Presidente ed i membri del Seggio ai quali sarà possibile accedere simultaneamente agli atti e documenti di gara utilizzando username e password dedicata, al fine di consentire la dovuta riservatezza ai sensi di legge e garantire, con le prescrizioni sopra indicate, l'esame collegiale delle offerte come per legge. Sarà quindi garantita la dovuta riservatezza ai sensi di legge e, con le prescrizioni sopra indicate, l'esame collegiale delle offerte nonché la tracciatura informatica di tutte le operazioni di gara, in conformità all'art.58 del Codice.

# Valutazione della documentazione amministrativa -Seggio
Il Seggio di gara, nominato successivamente alla scadenza del termine per la presentazione delle offerte, procede alla verifica della completezza e della regolarità della documentazione amministrativa, inoltrata a corredo dell'offerta / delle offerte da ciascun concorrente, escludendo tutte le imprese che avranno prodotto una documentazione errata o incompleta. Ove a seguito dell'esame della documentazione amministrativa presentata a corredo dell'offerta/delle offerte, si realizzi, per uno o più concorrenti, la fattispecie prevista dal Soccorso Istruttorio, il soggetto che presiede il seggio di gara dichiara sospesa la seduta pubblica, ai fini dell'attivazione della procedura di regolarizzazione disciplinata dalla citata disposizione di legge e ad avvertire i presenti che della data e dell'ora in cui saranno riprese le operazioni di gara in seduta pubblica sarà data comunicazione, con almeno tre giorni di anticipo. Indi, con specifica nota di richiesta, da inoltrare ai concorrenti interessati, la Stazione Appaltante provvede ad invitare i medesimi a produrre, integrare e/o regolarizzare le dichiarazioni necessarie, indicandone il contenuto delle stesse ed i soggetti che le devono rendere, assegnando un termine di 5 giorni per provvedere. Decorso il suddetto termine, il Seggio, nel giorno e nell'ora stabiliti, si riunisce in seduta pubblica per il prosieguo delle operazioni di gara. In detta seduta pubblica, si procede, in primo luogo, all'esame della documentazione prodotta, entro il termine perentorio stabilito, dai concorrenti invitati a rendere, integrare e/o regolarizzare le dichiarazioni necessarie e si adotteranno le opportune decisioni. Indi, per ciascuna gara in appalto, sarà proclamato l'elenco dei concorrenti ammessi e di quelli eventualmente esclusi, esponendo per questi ultimi le relative motivazioni.

# Apertura busta economica
Per l'apertura delle offerte economiche, il Seggio procederà a partire dalle offerte presentate, in ordine cronologico sul MEPA, da ogni operatore partecipante. Il calcolo della soglia di anomalia avverrà con i criteri indicati dall'art. 97 -comma 8 -del d.lgs n. 50 del 2016 -così come sopra disciplinato.

# Verbale di gara
• tutte le operazioni sono verbalizzate;

• sono verbalizzate altresì le motivazioni relative alle esclusioni; • i soggetti ammessi a presenziare all'apertura delle offerte, ai sensi del punto IV.3.8) del bando di gara, purché muniti di delega o procura, oppure dotati di rappresentanza legale o direttori tecnici dei concorrenti, come risultanti dalla documentazione presentata in sede di gara o appositamente esibita, possono chiedere di fare verbalizzare le proprie osservazioni;

• il soggetto che presiede il seggio di gara annota tali osservazioni, eventualmente allegando al verbale note scritte del concorrente, se giudicate pertinenti al procedimento di gara;

• l'eventuale procedimento di verifica delle offerte anormalmente basse, ex art. 97, comma 1, del d.lgs n. 50 del 2016, avviene in seduta riservata e se concluso con l'esclusione sono verbalizzate le relative motivazioni.

# AGGIUDICAZIONE DELL'APPALTO E STIPULA DEL CONTRATTO
Per la valutazione dell'offerta economica, il Seggio di gara, procede all'acquisizione, attraverso il sistema MEPA, dei valori economici offerti da ogni operatore partecipante.

All'esito delle operazioni di cui sopra la commissione -o il RUP, qualora vi sia stata verifica di congruità delle offerte anomale -formulerà la proposta di aggiudicazione in favore del concorrente che ha presentato la migliore offerta, chiudendo le operazioni di gara e trasmettendo al RUP tutti gli atti e documenti della gara ai fini dei successivi adempimenti. Qualora nessuna offerta risulti conveniente o idonea in relazione all'oggetto del contratto, la stazione appaltante si riserva la facoltà di non procedere all'aggiudicazione ai sensi dell'art. 95, comma 12 del Codice. La verifica dei requisiti generali e speciali avverrà, ai sensi dell'art. 85, comma 5 Codice, sull'offerente cui la stazione appaltante ha deciso di aggiudicare l'appalto.

