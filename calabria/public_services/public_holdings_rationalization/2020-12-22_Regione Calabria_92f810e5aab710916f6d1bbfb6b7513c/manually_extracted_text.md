# Il Quadro normativo
Con il presente piano si intende dare attuazione al disposto del d.lgs. 19.08.2016 n. 175, recante "Testo Unico in materia di società a partecipazione pubblica" (T.U.S.P.), che impone alle pubbliche amministrazioni di procedere alla ricognizione di tutte le partecipazioni detenute direttamente o indirettamente, individuando quelle che devono essere alienate ovvero razionalizzate, fuse, soppresse, anche mediante messa in liquidazione o cessione. Il provvedimento di ricognizione e di razionalizzazione delle partecipazioni, da assumersi sulla base dei criteri stabiliti dal T.U.S.P., costituisce, ai sensi dell'art. 24 dello stesso T.U.S.P. sotto specificato, aggiornamento dei piani di razionalizzazione già adottati. Esso, pertanto, più che come mero esito di un procedimento amministrativo, si configura fase di un più ampio e permanente processo organizzativo, destinato a dare attuazione a quanto previsto dall'art. 24, comma 1, del D.Lgs. 19 agosto 2016, n. 175: "Le partecipazioni detenute, direttamente o indirettamente, dalle amministrazioni pubbliche alla data di entrata in vigore del presente decreto in società non riconducibili ad alcuna delle categorie di cui all'articolo 4, ovvero che non soddisfano i requisiti di cui all'articolo 5, commi 1 e 2, o che ricadono in una delle ipotesi di cui all'articolo 20, comma 2, sono alienate o sono oggetto delle misure di cui all'articolo 20, commi 1 e 2".

All'uopo, lo stesso art. 24 ha posto a carico delle amministrazioni pubbliche, titolari di partecipazioni societarie, l'obbligo di effettuare una ricognizione delle quote detenute, direttamente ed indirettamente, finalizzata ad una loro razionalizzazione nei casi previsti dall'art. 20.

Nella prospettiva assunta dal legislatore della riforma, tale attività costituisce l'implementazione di un processo continuo di revisione periodica delle partecipazioni pubbliche, non solo al fine di contenere il correlato impegno finanziario ma anche, e forse soprattutto, per ricondurre al perseguimento di specifici fini istituzionali, e dunque nell'alveo di una corretta amministrazione, uno strumento ad alta specificità, organizzativa e regolativa, quale appunto quello societario.

Conseguentemente, il legislatore della riforma ha imposto che l'esito della ricognizione, quand'anche negativo, sia comunicato in prima battuta al MEF entro il 31 ottobre 2017 (scadenza poi differita al 10 novembre 2017) secondo le modalità di cui all'articolo 17 del decreto-legge n. 90 del 2014, convertito, con modificazioni, dalla legge 11 agosto 2014, n. 114, e successivamente entro il 31 dicembre.

A ben vedere, tuttavia, l'istituto della revisione costituisce, per gli Enti territoriali, aggiornamento del piano operativo di razionalizzazione già adottato ai sensi dell'art. 1, comma 612, della l. n. 190/2014. Pertanto, appare ragionevole ritenere che la novella del 2016 rappresenti una tappa, significativa ed importante, di un processo riformatore già avviato da tempo, destinato a sollecitare da parte di tutte le amministrazioni pubbliche una gestione attenta e puntuale, e forse anche più consapevole, di assetti societari spesso ereditati nel tempo, la cui coerenza rispetto ai fini istituzionali dell'ente rappresenta, insieme alla stessa sostenibilità economica, elemento essenziale di valutazione e verifica.

Infine, deve evidenziarsi che la Corte dei Conti, con delibera n. 19 del 21 luglio 2017, ha adottato le linee di indirizzo per la revisione straordinaria delle partecipazioni, con annesso il modello standard di atto di ricognizione e relativi esiti, per il corretto adempimento, da parte degli Enti territoriali, delle disposizioni di cui all'art. 24, d.lgs. n. 175/2016.

# Lo stato di attuazione in Regione Calabria
In applicazione delle disposizioni di cui all'art. 1, comma 612 e ss. della legge n. 190/2014 (legge di stabilità 2015), la Giunta Regionale ha approvato la deliberazione n. 89 del 31 marzo 2015 e il Piano Operativo di razionalizzazione delle società e delle partecipazioni societarie regionali, con cui sono state individuate, secondo i parametri imposti dalla citata legge, le società oggetto di dismissione/soppressione e quelle da mantenere nel portafoglio regionale, in quanto coerenti con le finalità istituzionali della Regione Calabria.

il mantenimento delle partecipazioni societarie detenute nelle Società di Gestione degli scali aeroportuali di Crotone, Reggio Calabria e Lamezia Terme (Aeroporto S. Anna SpA, Sogas SpA, Sacal SpA), in Ferrovie della Calabria Srl, in Fincalabra SpA, in Terme Sibarite SpA;

la dismissione, in quanto ritenute non coerenti con il fine istituzionale dell'Ente, ai sensi dell'art. 1, comma 611, lett. a), della L. n. 190/2014, delle partecipazioni regionali detenute in Comalca Scrl, Progetto Magna Graecia Srl, Banca Popolare Etica SpA;

la soppressione, in quanto composte da soli amministratori o da un numero di amministratori superiore a quello dei dipendenti ai sensi dell'art. 1, comma 611, lett. b), della L. n. 190/2014, delle partecipazioni societarie detenute in Locride Sviluppo Scpa, Consorzio per la Promozione della Cultura e degli Studi Universitari di Crotone Scrl;

il riordino, da parte di Fincalabra SpA, in quanto società in house providing interamente in proprietà e controllo regionale, delle proprie partecipazioni secondo i criteri stabiliti dalla Legge di Stabilità 2015.

Prima del piano di razionalizzazione di cui alla D.G.R. n. 89/2015, la Regione Calabria possedeva partecipazioni in 20 società, operanti in settori diversi, di cui n. 11 attive, n. 8 sottoposte a procedure di liquidazione e n 1 sottoposta a procedura fallimentare. A seguito dell'approvazione del piano, l'amministrazione, con riferimento alle società attive, ha stabilito di mantenere solo n. 6 partecipazioni determinando la dismissione di n 5 partecipazione con la riduzione pari al 45%.

Società Progetto Magna Graecia Srl in liquidazione: previa autorizzazione dell'assemblea dei soci, in data 2/01/2017 il liquidatore ha presentato istanza di fallimento presso la Cancelleria fallimentare del Tribunale di Cosenza, registrata al numero n. 2/2017 e iscritta in data 14.12.2017 presso la CCIIAA di Cosenza in seguito a provvedimento dell'autorità giudiziaria n. 35/3017 del 05.12.2017.

Comalca Scrl: prima dell'adozione dell'atto deliberativo n. 89/2015, la Regione ha esperito, con esito negativo, la vendita della propria quota. Pertanto, potrebbe ragionevolmente ritenersi perfezionata la fattispecie di cui all'articolo 1, comma 569, della Legge 27 dicembre 2013, n. 147, ovvero la cessazione ad ogni effetto della partecipazione non alienata mediante procedura ad evidenza pubblica e la liquidazione in denaro al socio del valore della quota nei successivi dodici mesi. Pertanto, preso atto che nel periodo 2016-2017 gli organi sociali non hanno dato seguito alle richieste del Socio Regione, si è ritenuto opportuno disporre l'alienazione/la dismissione anche nei confronti della compagine sociale in parola, in applicazione dell'art. 24, comma 5, del D. Lgs. n. 175/2016.

Banca Popolare Etica SpA: a seguito di interlocuzioni informali con gli Organi regionali preposti, in vista della revisione straordinaria è emersa l'opportunità di approfondire l'effettiva esigenza di dismettere la partecipazione, anche in considerazione del fatto che la prefigurata dismissione non era stata tuttavia vincolata a specifiche esclusioni di legge.

Locride Sviluppo Scpa: in data 27 febbraio 2017, il rappresentante del Dipartimento vigilante ha inoltrato agli organi sociali formale richiesta di aggiornare gli estratti camerali, con l'esclusione della Regione Calabria dalla compagine sociale. La partecipazione della Regione Calabria è stata a tutti gli effetti eliminata dal Registro nell'anno 2017. Pertanto, si ritiene che non debba essere censita in quanto la partecipazione regionale è conclusa.

Consorzio per la Promozione della Cultura e degli Studi Universitari di Crotone Srl: nella seduta del 2 febbraio 2017, l'assemblea dei soci ha approvato il bilancio finale predisposto dal liquidatore, con rinuncia all'esercizio del diritto di reclamo previsto dall'art. 2453 c.c. Inoltre, preso atto dell'impossibilità di procedere ad un accollo dei debiti, la suddetta assemblea ha autorizzato il liquidatore a richiedere la cancellazione della società dal registro delle imprese. La cancellazione è stata disposta con provvedimento del 24.02.2017.

In riferimento all'annualità 2017, con D.G.R. n. 657 del 31/12/2018, la Regione Calabria, ha approvato il piano di razionalizzazione periodica delle partecipazioni societarie regionali dirette ed indirette ai sensi dell'art. 20 del D.lgs. n 175 del 19/08/2016 e s.m.i. disponendo il mantenimento di n. 6 partecipazioni, delle quali la Regione Calabria è socio unico in Ferrovie della Calabria S.r.l., Fincalabra S.p.A. e Terme Sibarite S.p.A.. Inoltre, n. 3 società sono state liquidate e/o dichiarate fallite; per le restanti società le procedure di liquidazione avviate sono finalizzate all'estinzione delle stesse, fatta eccezione per Sorical SpA in liquidazione, in quanto la procedura deliberata dall'Assemblea dei Soci prevede espressamente la continuità aziendale e la salvaguardi del patrimonio aziendale in esecuzione agli obblighi assunti nell'Accordo di ristrutturazione dei debiti ai sensi dell'art, 182 bis della Legge fallimentare e per tale ragione è indicata l'ipotesi di mantenimento della partecipazione.

Con D.G.R. n. 642 del 30/12/2019, è stato approvato il piano di razionalizzazione periodica per l'annualità 2018, disponendo di mantenere le n. 6 partecipazioni di cui alla D.G.R. n. 657 del 31/12/2018 e per le restanti società risultano avviate n. 4 procedure fallimentari e n. 6 procedure di liquidazione comunque finalizzate all'estinzione delle stesse, tranne Sorical SpA in liquidazione.

# Le società partecipate della Regione Calabria
Il Piano approvato con D.G.R. n. 89/2015 esclude gli "organismi partecipati diretti" già posti in liquidazione ovvero oggetto di riordino attraverso procedure di accorpamento, fusione e liquidazione per effetto delle disposizioni contenute nella Legge regionale 16 maggio 2013, n. 24. Sono state, inoltre, escluse quelle "partecipazioni indirette" che non potevano essere dismesse per le seguenti motivazioni:
- la quota posseduta non consentiva l'esercizio dei poteri del socio in ordine al mantenimento/dismissione delle stessa;
- la partecipazione diretta era relativa a società in liquidazione destinate ad essere estinte;
- la partecipazione regionale era oggetto di riordino (recesso, dismissione, ecc.) ai sensi del precedente Piano.

Definite le partecipazioni societarie potenzialmente oggetto di razionalizzazione, è stata condotta, per ciascuna società, l'analisi economico-patrimoniale e per indici, attraverso la riclassificazione dei dati di bilancio degli ultimi tre esercizi finanziari. Ciò, allo scopo di valutare la sostenibilità economica delle partecipazioni regionali.

L'analisi di carattere tecnico, ai fini del piano di revisione straordinaria, è stata svolta sulla base dei vincoli posti dalla legislazione statale e non sulla base di una mera valutazione svolta in considerazione del ruolo strategico assegnato alla singola partecipazione societaria, nonché in base alla coerenza tra la "mission" societaria ed i fini istituzionali dell'Amministrazione.

Il piano standard elaborato dalla Corte dei Conti, articolato in diverse e specifiche sezioni, comprende l'elenco delle partecipazioni dirette di controllo e non di controllo, nonché quelle indirette oggetto di ricognizione solo se detenute dall'ente per il tramite di una società/organismo sottoposto a controllo da parte dello stesso.

Nel confermare l'orientamento normativo che affida preliminarmente all'autonomia e alla discrezionalità dell'ente qualsiasi scelta in merito alle partecipazioni possedute, la Corte dei Conti ha sottolineato che gli interventi di riassetto devono essere motivati e che il mantenimento delle partecipazioni sia effettuato nel rispetto delle vigenti norme, delle attività svolte dalla singola società a beneficio della collettività amministrata, della convenienza economica del modello utilizzato di società, nonché della relativa sostenibilità della scelta di mantenimento in termini di "costo-opportunità".

Alla data del 31 dicembre 2019 il sistema delle partecipazioni della Regione Calabria risulta essere costituito da 15 partecipazioni dirette, di cui 4 già sottoposte a procedure di liquidazione e 5 sottoposte a procedura fallimentare. Per quanto concerne le partecipazioni indirette, non avendo ricevuto alcuna comunicazione di variazione della situazione precedente, il sistema è invariato.

# L'attuazione del piano di revisione straordinaria delle partecipazioni
Il complessivo processo istruttorio che, condotto sulla base dei principi indicati dall'art. 24, comma 1, del Testo Unico, consente di pervenire all'individuazione dei soggetti per i quali non corre l'obbligo di procedere ad una razionalizzazione e di quelli che, viceversa, non rispondono ai criteri previsti per il mantenimento in portafoglio e devono essere razionalizzati, trova comunque esito in un atto dell'amministrazione pubblica procedente.

Di fatti, con Deliberazione della Giunta Regionale n. 424 del 29/09/2017, la Regione Calabria ha effettuato la ricognizione di tutte le partecipazioni possedute alla medesima data di entrata in vigore del decreto, individuando quelle che devono essere alienate.

Le risultanze di tale attività e le informazioni relative allo stato di attuazione delle relative procedure sono già state comunicate mediante l'applicativo "Partecipazioni" del Portale Tesoro.

In particolare, per le partecipazioni dirette il piano di razionalizzazione straordinaria prevedeva quanto di seguito riportato:

# La razionalizzazione delle partecipazioni pubbliche
Col presente piano di razionalizzazione periodica si intende dare attuazione al disposto dell'art. 20 del D.Lgs. 19.08.2016 n. 175 "Testo Unico in materia di società a partecipazione pubblica" (T.U.S.P), il quale prescrive che "Le amministrazioni pubbliche effettuano annualmente, con proprio provvedimento, un'analisi dell'assetto complessivo delle società in cui detengono partecipazioni, dirette o indirette, predisponendo, ove ricorrano i presupposti di cui al comma 2, un piano di riassetto per la loro razionalizzazione, fusione o soppressione, anche mediante messa in liquidazione o cessione. (...)".
Nell'ambito della razionalizzazione periodica, è possibile considerare come l'insieme delle partecipazioni prese in considerazione risulti un portato dell'insieme accogliente le partecipazioni assentite dalla revisione straordinaria. Più precisamente, l'Amministrazione regionale è stata chiamata ad esaminare:

La razionalizzazione periodica delle partecipazioni di cui è onerata l'amministrazione regionale si compone di due distinte fasi, l'una propedeutica all'altra:
- l'analisi dell'assetto complessivo delle società direttamente o indirettamente partecipate;
- la predisposizione di un piano di razionalizzazione.

# Gli elementi procedurali
Il piano di razionalizzazione, corredato della presente relazione tecnica, con specifica indicazione di modalità e tempi di attuazione, è adottato in quanto, in sede di analisi, l'amministrazione regionale ha rilevato la sussistenza delle condizioni di cui al comma 2 dell'art. 20 del D.Lgs. n. 175/2016.

In riferimento al mantenimento delle partecipazioni societarie, l'Amministrazione regionale ha l'obbligo di motivare tale decisione, specificando la sussistenza dei requisiti ovvero la stretta necessarietà della società alle finalità dell'Ente e lo svolgimento da parte della medesima di una delle attività consentite dall'art. 4). In caso di attività inerenti ai servizi pubblici locali, sono state esplicitate le ragioni della convenienza economica dell'erogazione del servizio mediante la società anziché in forme alternative (gestione diretta, azienda speciale, ecc.) e della sostenibilità della scelta in termini di costo-opportunità per l'ente.

Nel precedente piano operativo di revisione delle partecipazioni erano state espressamente mantenute le società di gestione Aeroporto S. Anna SpA (società di gestione dello scalo aeroportuale di Crotone), Sogas SpA (società di gestione dello scalo aeroportuale di Reggio Calabria) e Sacal SpA (società di gestione dello scalo aeroportuale di Lamezia Terme).

Nonostante le risultanze economico patrimoniali delle suindicate società, il competente Settore Trasporti del Dipartimento "Infrastrutture, Lavori Pubblici, Mobilità" aveva confermato il ruolo strategico del trasporto aereo per come indicato all'art. 49 della L.R. 29 dicembre 2010 e ss.mm.ii.

Tuttavia deve segnalarsi che, alla data del 23 settembre 2016, la società Aeroporto S. Anna SpA (società di gestione dello scalo aeroportuale di Crotone) era stata già dichiarata fallita e pertanto, l'esito della ricognizione su tale società sarà illustrato nel paragrafo dedicato alle compagini sottoposte a procedura concorsuale. A motivo della rilevanza strategica dei collegamenti aerei in una zona a rilevante vocazione turistica nell'anno 2016, la Regione Calabria ha costituito, unitamente al comune di Crotone e al Comune di Isola Capo Rizzuto, la società Sagas SpA posta successivamente in liquidazione volontaria nell'autunno del 2018 e definitivamente estinta nell'aprile 2019. Come già detto, Sogas SpA è inserita nel presente piano di razionalizzazione, sebbene sia stata dichiarata fallita con provvedimento del Tribunale di Reggio Calabria datato 24 ottobre 2016.

Tuttavia, i fallimenti delle suindicate società aeroportuali hanno fatto comprendere la necessità di istituire un soggetto societario unico per la gestione dei tre scali, situazione che si è oggi concretizzata con l'assegnazione alla società Sacal SpA, da parte dell'Ente Nazionale Aviazione Civile (ENAC), della concessione trentennale per i detti scali del territorio regionale.

In data 7 marzo 2017, Sacal SpA è risultata aggiudicataria di entrambi i lotti relativi alla gara ad evidenza pubblica bandita dall'Enac per l'affidamento della concessione della gestione totale degli aeroporti di Reggio Calabria e di Crotone. Allo stato l'unica compagine societaria nel settore della gestione degli scali aeroportuali in cui la Regione Calabria può mantenere la partecipazione societaria, sia pure non di controllo ai sensi dell'art. 2359 cod. civ., è Sacal SpA.

# Ricognizione e valutazioni tecniche in ordine al mantenimento delle partecipazioni societarie. Le partecipazioni societarie dirette
Come è noto, con riferimento alle partecipazioni detenute alla data del 31/12/2019, gli adempimenti a carico delle amministrazioni previste dall'art. 20, comma 2, del D. Lgs. n. 175/2016 e s.m.i., in materia di razionalizzazione periodica si integrano con quelli stabiliti dall'art. 17 del D.L. n. 90/2014 per la rilevazione annuale delle partecipazioni e dei rappresentanti condotta dal Dipartimento del Tesoro e condivisa con la Corte dei Conti. La Regione Calabria, attraverso l'applicativo "Partecipazioni" del por tale del Tesoro ha tempestivamente trasmesso i dati relativi alla razionalizzazione periodica nonché i dati richiesti ai fini del censimento annuale delle partecipazioni e dei rappresentanti nominati negli organi di governo delle società e degli Enti.

Occorre precisare che fin dai primi commenti alla disciplina di cui all'articolo 20, comma 2, del D. Lgs. n. 175/2016 e s.m.i., che individua le fattispecie che non devono ricorrere ai fini del mantenimento delle partecipazioni societarie in capo agli Enti pubblici, hanno individuato nella disposizione in parola una sorta di automatismo, per cui accertata l'esistenza di una delle condizioni di legge la conseguenza obbligata sarebbe stata l'alienazione della partecipazione. In realtà, le ipotesi di razionalizzazione previste dal TUSP contemplano oltre all'alienazione in termini di cessione o dismissione, la razionalizzazione genericamente intesa - si pensi alla necessità di contenimento dei costi di funzionamento - fusione o soppressione anche mediante messa in liquidazione. La scelta tra le diverse ipotesi di razionalizzazione dipende anche dalla presenza delle condizioni legislativamente previste o convenzionalmente stabilite. Salvi i casi in cui gli statuti delle società prevedano un recesso ad nutum da parte dei soci o si sia concretizzata un'ipotesi di recesso prevista dalla disciplina codicistica, in tutti gli altri casi il processo di dismissione avverrà attraverso procedure di cessione/vendita delle azioni o tramite procedure di liquidazione a seconda se, rispettivamente, si tratti di una partecipazione di minoranza o se, invece, la partecipazione della Regione sia tale da permettere il controllo o la dominanza della società. 

Per le compagini societarie già sottoposte a liquidazione o procedura concorsuale, fermo restando l'opportunità di richiamarle comunque in sede di elaborazione del presente piano, la disciplina della revisione ordinaria e straordinaria delle partecipazioni societarie continua a fare riferimento alle "partecipazioni" detenute negli organismi societari e, quindi, non fa espresso riferimento agli organismi per i quali, alla data di entrata in vigore del testo unico, era stata già disposta la liquidazione e, dunque, era stato già accertato lo scioglimento della comunione di scopo oggetto del contratto sociale. Non è stato inserito, dunque, l'esito della ricognizione sul presupposto per cui si debbano attendere gli esiti della procedura con eventuali prescrizioni ai liquidatori nei termini anzidetti. Di seguito si riportano le informazioni relative all'attuazione delle misure di razionalizzazione previste dalla revisione straordinaria ai sensi dell'art. 24 del TUSP. In primo luogo, relativamente a SAGAS SpA, la Regione Calabria ha proceduto alla razionalizzazione della partecipazione, in quanto, ricorre la circostanza di cui all'art. 20, comma 2, lettera b del D.Lgs. 175/2016. Con D.G.R. n. 424/2017 è stata deliberata la dismissione della partecipazione in quanto non coerente con le previsioni di cui all'art. 4, commi 1 e 2 del succitato decreto. È stata convocata l'assemblea dei soci per il giorno 20/12/2018 in prima convocazione e 21/12/2018 in seconda convocazione per l'approvazione del bilancio finale di liquidazione e del piano di riparto. Il socio Regione Calabria ha espresso, in sede di assemblea, la necessità di procedere entro il tempo più breve possibile alla chiusura della procedura di liquidazione (nota prot. n. 434268 del 20/12/2018 – Settore 6 – Dipartimento Presidenza). La società risulta cancellata dal Registro delle Imprese a far data dal 19/04/2019.

In secondo luogo, il Comalca Scrl è la società di gestione del Centro Agroalimentare di Germaneto (CZ), in cui la Regione detiene una partecipazione di minoranza pari al 27,28% del capitale sociale. L'articolo 1, comma 569, della legge 27 dicembre 2013, n. 147 aveva disposto la cessazione ad ogni effetto di legge delle partecipazioni - vietate ai sensi dell'articolo 3, comma 27, della legge 24 dicembre 2007, n. 244 - delle pubbliche amministrazioni nelle società aventi per oggetto attività di produzione di beni e servizi non strettamente necessarie per il perseguimento delle proprie finalità istituzionali. L'art. 11, comma 5, della legge regionale n. 9/2007 aveva demandato alla Giunta regionale il compito di definire un piano per la dismissione delle partecipazioni detenute dalla Regione Calabria nelle società consortili COMAC Srl, COMALCA Scrl e COMARC Srl e con D.G.R. n. 481 del 28 luglio 2008, la Giunta regionale pro tempore aveva autorizzato la dismissione della partecipazione detenuta nella società. La predetta cessazione, dunque, si era già prodotta ope legis quale conseguenza della mancata alienazione, mediante procedura di evidenza pubblica, della partecipazione in argomento entro il termine di cui all'articolo 3, comma 29 della legge n. 244/2007, prorogato di dodici mesi dall'entrata in vigore della legge n. 147/2013 ad opera del succitato comma 569. Tale termine risulta scaduto il 2 gennaio 2015. Allo stato, si è ancora in attesa del recepimento della richiesta del Socio Regione da parte degli organi della società e della liquidazione della quota di partecipazione del capitale. Tuttavia, è stata formalizzata l'opzione di recesso automatico ex art. 24, comma 5, del D. Lgs. n. 175/2016 e ss.mm.ii. in data 16/10/2018 con nota prot. n. 348967 e sono state avviate le conseguenti procedure, consapevoli che trascorso un anno dal piano di razionalizzazione straordinario non possono essere esercitati i diritti di socio.

# Ferrovie della Calabria Srl
Ferrovie della Calabria Srl è la società che svolge la gestione delle infrastrutture e il servizio pubblico del trasporto locale. Per ammodernare il settore e renderlo maggiormente competitivo, la Regione ha previsto la suddivisione delle funzioni di gestione delle infrastrutture, compresa la rete ferroviaria, dalla gestione del trasporto pubblico, da realizzarsi mediante un'operazione societaria straordinaria di scissione che porterà alla costituzione della società Agenzia Reti e Mobilità SpA, per scissione da Ferrovie della Calabria Srl.

Il carattere di stretta necessarietà della partecipazione al perseguimento delle finalità istituzionali dell'Ente Regione di cui all'art. 4, comma 1, del D. Lgs. n. 175/2016 emerge dall'art. 117 comma 3 della Costituzione italiana che attribuisce alla legislazione concorrente regionale anche la materia "grandi reti di trasporto e di comunicazione", dal D.Lgs. 31 marzo 1998 n. 112 di conferimento delle funzioni e compiti amministrativi dallo Stato alle Regioni nonché dalla legge regionale 31 dicembre 2015 n. 35 che conferma l'opzione per la gestione in forma societaria del servizio di trasporto pubblico locale.

Tale opzione è stata confermata dal rinnovo del contratto di servizio con Ferrovie della Calabria per lo svolgimento dei servizi di competenza.

Dalle relazioni finanziarie e tecniche si evince l'esplicitazione delle ragioni della sostenibilità della scelta in termini di costo opportunità.

In ordine a Ferrovie della Calabria Srl, società a totale partecipazione regionale, acquisita dalla Regione nel dicembre 2012 in seguito agli accordi stipulati con il Ministero delle Infrastrutture e dei Trasporti, nonostante le risultanze economico patrimoniali, il Dipartimento Infrastrutture, Lavori Pubblici, Mobilità si è espresso a favore del mantenimento della partecipazione regionale, in quanto inerente l'unica società regionale per i servizi del Trasporto Pubblico Locale e, per tale ragione, coerente con il fine istituzionale dell'Ente.

Inoltre, il suindicato Dipartimento regionale ha ribadito il carattere strategico della partecipazione, sottolineando la necessità del mantenimento ai fini del processo di scissione in atto ai sensi della L.R. 35/2015.

Stante quanto sopra, appare ora necessario un breve excursus sull'attuale processo in atto nel settore strategico del trasporto regionale, a partire dal passaggio di proprietà della società dallo Stato alla Regione Calabria, con gli Accordi di Programma sottoscritti nel 2000 (art. 14) e nel 2012 (art. 3).

Ovviamente, in merito alla strategicità del mantenimento della partecipazione si deve considerare che siamo nell'ambito del Trasporto pubblico locale (interesse generale), la cui attività viene sviluppata dalla società sia nel settore automobilistico (oltre 9.000.000 di AB/KM annui) che ferroviario (con collegamento tra due città importanti come Catanzaro e Cosenza).

Quanto allo stato di attuazione degli adempimenti previsti dalla legge regionale n. 35/2015, in data 8 luglio 2016 Ferrovie della Calabria Srl ha presentato alla Regione Calabria una proposta di piano di scissione ai sensi dell'art. 2506 bis c.c., ai fini della costituzione dell'Agenzia di cui all'art. 13 della legge regionale n. 35/2015, unitamente a delle linee guida di piano industriale e ipotesi di piani economico finanziari.

Il progetto di scissione è ancora in itinere, ragion per cui il piano industriale non può dirsi ancora operativo. Ferrovie della Calabria Srl ha dismesso la partecipazione in Fersav Srl. Mantiene la partecipazione nel Consorzio CO.ME.TRA Scarl.

La Fersav in liquidazione Srl è attualmente in stato di fallimento dichiarato dal Tribunale di Catanzaro con sentenza n. 10/2015 emessa il 13/05/2015 e depositata in Cancelleria in data 21/05/2015 con nomina di un Giudice Delegato e di un curatore fallimentare.

Precedentemente, in data 06/12/2011 per la stessa società era stata avviata la procedura di liquidazione giudiziaria con mantenimento delle attività fino alla data del 05-11-2013.

A decorrere dal 15/11/2013, la Fersav non ha mai più esercitato servizi di trasporto pubblico locale e Ferrovie della Calabria ha perso il controllo della società da quando si è insediato il liquidatore giudiziario (06 -12- 2011).
Ferrovie della Calabria Srl è una partecipazione strategica per la Regione Calabria, riconducibile ai fini istituzionali dell'ente.
 
In quanto servizio di interesse generale, pur essendo in perdita da oltre quattro anni consecutivi - sia pure con una riduzione progressiva delle perdite come sarà evidenziato nell'analisi economico -finanziaria - non incorre nel divieto per il mantenimento della partecipazione di cui all'art. 20, comma 2, lettera e) del. D. Lgs.
n. 175/2016 né negli altri divieti per il mantenimento di cui alla medesima. 

# Sacal SpA
La partecipazione della regione nelle società aeroportuali, progressivamente ricondotta alla sola Sacal, risponde ad una chiara logica di sostenere la mobilità locale, in assenza di interventi strutturali che dovrebbero fare carico allo Stato centrale, chiamato ad assicurare condizioni minime di mobilità eguali per tutti su tutto il territorio nazionale, nell'attesa di stabilizzare una strategia di sistema basata sulla presenza di un operatore unico su scala regionale.

In tale contesto, Sacal è la società che effettua la gestione del sistema aeroportuale calabrese, avendo la gestione dei tre scali regionali. L'aeroporto di Lamezia Terme ha un flusso di passeggeri in continuo aumento che nell'anno in corso, già al mese di settembre, ha superato i 2 mln di passeggeri con circa il 35% di passeggeri internazionali. Con i predetti dati di riferimento, è evidente che la partecipazione in Sacal SpA sia da considerarsi strategica per la valenza e la posizione che riveste la società quale elemento di sviluppo per l'economia calabrese.

Il carattere strategico della stessa, già confermato dall'analisi tecnica ed economica svolta nella precedente ricognizione, è ribadito dalla necessità che la Regione Calabria governi e sovraintenda il processo di trasformazione in atto nel settore aeroportuale calabrese, tenendo presente le istanze delle diverse aree geografiche del territorio calabrese.

Di seguito sarà evidenziata la non operatività dei divieti ex art. 20, comma 2, del D.Lgs. n. 175/2016 nei confronti di Sacal SpA.

Il carattere di stretta necessarietà della partecipazione, ai fini del perseguimento delle finalità istituzionali della Regione Calabria di cui all'art. 4, comma 1, del D. Lgs. n. 175/2016, emerge dall'art. 117, comma 3, della Costituzione Italiana, che attribuisce alla legislazione concorrente regionale anche la materia dei porti ed aeroporti, dal D.Lgs. 31 marzo 1998 n. 112, nonché dal piano regionale dei trasporti approvato con Deliberazione del Consiglio della Regione Calabria n. 157/2016 accettato dalla Commissione Europea nel mese di marzo 2017.

Non avendo la Regione Calabria una partecipazione di controllo in Sacal SpA non potrebbe decidere di sottoporre la stessa ad azioni di razionalizzazione per contenimento dei costi.

Sviluppo, progettazione, realizzazione, gestione e mantenimento degli impianti e delle infrastrutture concernenti l'esercizio dell'attività dello scalo dell'aeroporto di Lamezia Terme e di eventuali altri scali.

La Società nel triennio 2013-2015 ha conseguito un fatturato medio non superiore a un milione di euro (art. 20 c. 2 d), soglia abbassata a 500.000 euro nel triennio precedente dalla disposizione transitoria dell'art. 26, comma 12 quinquies, D. Lgs. n. 175/2016 modificato dal decreto correttivo.

La Società che non ha per oggetto sociale la gestione di un servizio d'interesse generale (art. 4 c. 2 a), ha prodotto un risultato negativo per quattro dei cinque esercizi precedenti (dal 2011 al 2015) (art. 20 c. 2 e)

Si ritiene che la Società possa essere oggetto di particolari misure di razionalizzazione del presente piano al fine del contenimento dei costi di funzionamento (art. 20 c. 2 f)

# Fincalabra SpA
Per quanto riguarda Fincalabra SpA in house providing, la Regione è impegnata ad accompagnare un processo di radicale riorganizzazione sociale. L'obiettivo è definire i servizi e l'apporto che la società svolge per la Regione, puntando ad una organizzazione efficiente delle risorse umane e cercando di affrontare in modo definitivo gli effetti negativi di passate scelte quale l'acquisizione del ramo d'azienda di Calabria Impresa e Territori Srl Unipersonale in liquidazione del 15 novembre 2014, che finora ha determinato una maggiore capacità produttiva per la società, ma che deve essere accompagnata da maggiore efficienza nell'uso delle risorse, non ultimo di quella risorsa fondamentale per l'attività di Fincalabra rappresentata dal personale, per puntare ad un sostanziale equilibrio economico - finanziario.

Fincalabra SpA, società in house providing a totale partecipazione regionale, si occupa, principalmente, di fornire assistenza tecnica all'Amministrazione regionale nell'attuazione delle politiche regionali di sviluppo, con particolare riferimento alla gestione di Fondi regionali e/o comunitari finalizzati alla creazione di nuove iniziative imprenditoriali, allo sviluppo d'impresa, al sostegno agli investimenti ed all'incremento dei livelli occupazionali.

Le risultanze economiche e le attività affidate alla società finanziaria, nonché le decisioni di accorpamento decise dai procedenti governi regionali ed ancora in esecuzione rendono detta partecipazione strategicamente rilevante per l'Amministrazione regionale.

Oltre al carattere strategico già confermato in occasione della precedente ricognizione, in tale sede si evidenzia il carattere di stretta necessarietà della partecipazione per il perseguimento delle finalità istituzionali dell'Ente Regione di cui all'art. 4, comma 1, del D. Lgs. n. 175/2016.

Infatti, con le deliberazioni di Giunta Regionale nn. 249 e 250 del 12 luglio 2016 la società Fincalabra SpA è stata individuata quale organismo tecnico operativo a supporto dell'attuazione degli interventi, rispettivamente, del Progetto Strategico "CalabriaInnova" e del Progetto Strategico "CalabriaCompetitiva", in continuità con le attività svolte nell'ambito del POR Calabria FESR 2007-2013.

Ciò, al fine di assicurare un adeguato supporto all'attuazione degli interventi di cui ai su indicati Progetti Strategici, attraverso il ricorso alle competenze tecniche e organizzative della stessa società.

La stretta inerenza con i fini istituzionali dell'Ente Regione emerge dalle numerose disposizioni di legge regionale che disciplinano la struttura e le funzioni di Fincalabra SpA, istituita nel 1984 con legge regionale n. 7/1984 e costituita nel 1989.

La Regione Calabria, con la legge regionale n. 9/2007, ha acquisito la totalità delle azioni di Fincalabra e ne ha ridefinito compiti e ruoli.

Allo stato attuale, la società è uno strumento tecnico ed operativo della Regione Calabria più efficace nell'attuazione delle politiche di sviluppo economico.

Attraverso delle linee per il risanamento imperniate soprattutto sulla stabilizzazione dei ricavi, il bilancio per il 2016 si è chiuso con un utile.

Per il consolidamento del quadro, oltre al monitoraggio dei costi già avvenuto nell'anno 2017 sul compenso degli organi sociali e ad una riorganizzazione delle competenze interne alla compagine sociale, si procederà con l'approvazione di un piano di risanamento imperniato sulla concreta riduzione dei costi, laddove i ricavi in conseguenza dei possibili ritardi nell'avvio del piano operativo regionale 2014 -2020 dovessero non essere sufficienti.

# Sorical SpA
Sebbene in liquidazione volontaria dal 13 luglio 2012, un'attenzione particolare va dedicata alla Sorical. La società, in ragione dell'essenzialità del servizio pubblico gestito, ha garantito e sta garantendo normalmente la fornitura idropotabile all'ingrosso ai Comuni, agli Enti ed agli altri soggetti titolari di contratti per la fornitura di acqua all'ingrosso nonostante le molteplici difficoltà. Essa, tuttavia, versa in uno stato di crisi finanziaria indotta essenzialmente dai mancati incassi da parte dei Comuni, spesso in dissesto, dai quali vanta un credito complessivo di circa 200 milioni di Euro. Appare evidente che la Sorical risente delle difficoltà incontrate dalla Regione nella riscossione delle tariffe per i rifiuti e per il pregresso servizio idropotabile, avviato a soluzione, per via dell'azione congiunta di piani di rientro dal debito, del blocco dei trasferimenti in caso di assenza di non adesione ai piani di rientro e dell'azione di commissariamento per i comuni morosi.

In ogni caso, a fronte di una esposizione debitoria, considerata nell'Accordo, ammontante a circa € 386 mln, il debito residuo è attualmente pari a € 188 mln, con una riduzione dello stesso in ca. tre anni del 51% circa. La So.Ri.Cal. merita attenzione essendo una delle partecipate in grado di esprimere adeguate performances sul proprio business, criticità finanziarie a parte, ed avendo dimostrato di essere in grado di garantire il servizio pubblico essenziale del quale è affidataria, ma anche, dal punto di vista economico e gestionale, di essere in grado di generare risultati in linea con quelli dei maggiori operatori nazionali del settore idrico.

Trattandosi di una società in liquidazione, sebbene volontaria, non è necessario indicare l'esito ma viene inserita in ricognizione in quanto, in considerazione del servizio di interesse generale svolto, ne è stata disposta la prosecuzione dell'attività.

Occorre dar conto, inoltre, degli elementi che ne giustificano la permanenza anche nel nuovo sistema - laddove i soci decidano per il ritorno in bonis - in considerazione della stretta inerenza ai fini dell'Ente regionale e dal carattere di servizio di interesse generale svolto dalla società.

In ordine all'evoluzione del sistema idrico calabrese e al fine di ottemperare alle prescrizioni normative di settore come novellate dal D.L. n.133 del 2014 (c.d. Sblocca Italia), la Regione ha emesso una serie di provvedimenti per l'avvio dell'affidamento del servizio Idrico Integrato (SII) ad un Soggetto Gestore Unico.

Infatti, con deliberazione di Giunta regionale n.183 del 12.6.2015 è stata individuata l'Autorità Idrica della Calabria (A.I.C.), quale Ente di Governo dell'Ambito (EGA) per il servizio idrico integrato nel territorio comprendente l'intera regione e con successiva deliberazione n. 256 del 27.07.2015 ne è stato disciplinato il funzionamento.

Con D.D.G. n.552 del 03.02.2016, assunto il 30.12.2015, è stata quindi avviata la procedura di affidamento della nuova concessione di gestione del Servizio Idrico Integrato dell'ATO Calabria.

Il processo di implementazione del SII è proseguito, ed infine con Legge Regionale n. 18 del 18.05.2017, è stata riconosciuta ed istituita l'AIC rappresentativa dei comuni della Calabria.

Con la predetta Legge è disciplinata l'organizzazione della gestione del Servizio Idrico Integrato, da parte dei soggetti competenti, in conformità con quanto disposto dalla legislazione comunitaria e nazionale e dalla Autorità per l'energia elettrica, il gas e il sistema idrico (AEEGSI).

In questa fase di riposizionamento strategico dei fondamentali del sistema idrico regionale, è opportuno mantenere la partecipazione in Sorical SpA in liquidazione volontaria, in attesa che venga individuata la forma di gestione in grado di assicurare i margini migliori per l'erogazione del servizio.
In conseguenza della condizione di forte tensione finanziaria in cui la So.Ri.Cal. SpA in liquidazione si è venuta a trovare nel corso del biennio 2011/2012, l'Assemblea dei Soci nel corso della seduta del 9.07.2012 nel prendere atto dell'intervenuta causa di scioglimento della Società, ne aveva disposto la liquidazione, garantendo altresì che la stessa sarebbe dovuta esser gestita "assicurando e provvedendo nelle more all'esercizio provvisorio del servizio, tenendo conto dell'essenzialità del pubblico servizio gestito, e quindi addivenendo alla cessione unitaria del complesso aziendale" e nominando all'uopo due liquidatori.
Coerentemente con il deliberato Assembleare e con la missione loro assegnata, al fine di superare tale criticità, e quindi di tutelare il patrimonio aziendale e garantire la continuativa erogazione del servizio, i
 
Liquidatori della Società hanno proposto di depositare al Tribunale di Catanzaro l'Accordo di Ristrutturazione dei Debiti ex art. 182 bis L. Fall.

Il citato Accordo di Ristrutturazione ed il Piano di risanamento ad esso sotteso mira alla ristrutturazione del debito accumulato alla data del 31.05.2013 verso i Creditori Principali, nonché verso la quasi totalità dei creditori c.d. minori, tenendo conto, in particolare della effettiva capacità reddituale che la Società stessa può destinare per fare fronte ai propri impegni finanziari pregressi e della consistenza del patrimonio sociale (crediti verso i Clienti).

L'Accordo, omologato dal Tribunale di Catanzaro il 22 dicembre 2014, è stato sin qui regolarmente adempiuto e la gestione sia finanziaria che economica della Società è allineata con i dati contenuti nel PEF sotteso all'Accordo stesso.

Nel corso dell'anno 2019 si è concluso l'iter di modifica dell'Accordo di Ristrutturazione del debito, resosi necessario a causa della contrazione degli incassi da parte dei propri clienti. Ciò ha comportato alcune azioni principali:
- pagamento tra fine 2019 e inizio 2020 delle rate scadute periodo 2017-2019 nei confronti dei creditori principali Depfa Bank ed Enel Energia Spa;
- un nuovo scadenzario nei confronti dei creditori;
- la cessione pro-soluto di alcuni crediti vantati nei confronti dei propri clienti.

# Terme Sibaritide SpA
Con D.G.R. n. 89/2015 è stato riconosciuto il carattere strategico della società Terme Sibarite SpA, trasferita dallo Stato alla Regione per effetto dell'art. 22, della L. 15/03/1997 n. 59, per effetto del quale la L.R. 3 settembre 2012, n. 38, in attuazione del comma 3, art. 1, della L. 24 ottobre 2000, n. 323, ha dettato disposizioni dirette alla valorizzazione e promozione del termalismo in Calabria.

Con D.P.G.R. n. 100 del 29/09/2017, è stata esclusa dall'applicazione delle disposizioni di cui all'art. 4 del D. Lgs. n. 175/2016 e s.m.i. la partecipazione totalitaria nella società Terme Sibarite SpA, in quanto la società non palesa sotto il profilo economico-finanziario particolari criticità ed è caratterizzata da adeguata redditività e solvibilità dal punto di vista patrimoniale.

Fermo restando che l'analisi contabile conferma una situazione economico-finanziaria in attivo al 23 settembre 2016, si riporta di seguito la scheda da cui emerge la mancanza dei divieti di cui all'art. 20 comma 2 del D. Lgs. n. 175 ai fini del mantenimento.

La Società nel triennio 2013-2015 ha conseguito un fatturato medio non superiore a un milione di euro (art. 20 c. 2 d), soglia abbassata a 500.000 euro nel triennio precedente dalla disposizione transitoria dell'art. 26, comma 12 quinquies, D. Lgs. n. 175/2016 modificato dal decreto correttivo.

# Banca Popolare Etica SpA
Quanto alla partecipazione detenuta in Banca Popolare Etica, pari allo 0,2110% del capitale sociale, si rileva che la stessa è stata acquisita in esecuzione dell'art. 7, comma 4, della legge regionale n. 1/2006.

L'adesione della Regione ha trovato giustificazione nel fatto che il suddetto Istituto bancario rispondeva ad un nuovo concetto di banca, senza fine di lucro ed al servizio della collettività, che investe il risparmio attraverso operazioni volte a finanziare unicamente iniziative socio-economiche di utilità sociale ed internazionale, alla difesa dell'ambiente ed alla crescita culturale della società.

Con D.G.R. n. 89/2015 è stata disposta la dismissione della società in parola, in quanto ritenuta non coerente con il fine istituzionale della Regione.

Successivamente, con D.P.G.R. n. 99 del 27/09/2017, tale società è stata esclusa dalla applicazione delle disposizioni di cui all'art. 4 del D.Lgs. n. 175/2016 e s.m.i. la partecipazione nella società Banca Popolare Etica Scpa.

Il ripensamento sulla dismissione della quota in Banca Etica, di importo, peraltro, poco significativo, nasce da una più attenta considerazione dei benefici derivanti al sistema economico delle piccole e piccolissime imprese nell'accesso al credito, che ha consentito di verificare come la presenza sul territorio regionale, assicurata dalla partecipazione societaria, produca effetti positivi per il sistema imprenditoriale e, quindi, occupazionale del tutto non considerati nella prima decisione assunta su dati meramente formali. Da questo punto di vista, se si riconosce che i fini istituzionali dell'ente sono di realizzare politiche pubbliche positive per la collettività amministrata allora ne segue che il segnalato ripensamento su Banca Etica o le predette dinamiche sul sistema aeroportuale meritano una diversa chiave di lettura.

L'analisi economico-finanziaria acquisita riporta un trend positivo e bilanci in utile, con conseguente assenza di particolari criticità sotto il profilo economico-finanziario, evidenziando, peraltro, che la società investe sul territorio regionale molto più di quanto venga depositato dai clienti calabresi.

# SOCIETÀ IN LIQUIDAZIONE E SOTTOPOSTE A PROCEDURE CONCORSUALI
In occasione del precedente piano operativo di razionalizzazione delle partecipate le società in liquidazione o sottoposte ad altre procedure concorsuali non sono state oggetto di misure di razionalizzazione. Era stato svolto, quindi, un aggiornamento dello stato delle procedure, con l'individuazione delle possibili attività che le strutture regionali avrebbero dovuto effettuare per monitorare e agevolare la chiusura delle liquidazioni in essere.

Invero, gli articoli del D.Lgs n. 175/2016 e s.m.i. non chiariscono l'ambito oggettivo della ricognizione sotto il profilo della situazione in cui versa la compagine societaria. Sulla base di un'esegesi letterale del testo, infatti, la nuova disciplina sulla razionalizzazione obbligatoria sembrerebbe non riguardare le compagini societarie già sottoposte a liquidazione o procedura concorsuale alla data del 23 settembre 2016, dal momento che la disciplina della revisione ordinaria e straordinaria delle partecipazioni societarie continua a fare riferimento alle "partecipazioni" detenute negli organismi societari e, quindi, non fa espresso riferimento agli organismi per i quali, alla data di entrata in vigore del testo unico, era stata già disposta la liquidazione, con conseguente accertamento dello scioglimento della comunione di scopo oggetto del contratto sociale.

Stante il perdurare delle procedure di liquidazione in essere, sono state intraprese iniziative finalizzate prescrivere agli organi di liquidazione delle società di procedere, entro un tempo stabilito, alla determinazione allo stato degli atti del valore della quota di pertinenza della Regione Calabria.

Tale determinazione deve essere svolta sulla base di una precisa valutazione del bilancio iniziale di liquidazione e dell'attività svolta nel corso della procedura, con il supporto di dati concreti e documentati.

Preliminarmente si osserva che, a seguito della riforma della disciplina codicistica in materia di società, il fallimento non è più annoverato tra le cause di scioglimento della compagine, ragion per cui la società dovrà essere censita nell'ambito delle partecipazioni regionali sebbene sia sottoposta a procedura concorsuale: è evidente, tuttavia, che il socio Regione non potrà più esercitare i diritti di socio nel momento entra in carica la curatela.

Nel corso dell'anno 2020 non sono pervenute comunicazioni di variazione della situazione precedente, il sistema pertanto è invariato.

L'art. 12 della Legge regionale n. 24/2013 stabilisce che la Giunta regionale, mediante l'utilizzo dei poteri di socio e secondo le norme dello Statuto societario e delle normative vigenti in materia, provveda a porre in liquidazione la società posseduta al 77,61%.

In attuazione di tale disposizione normativa, l'Assemblea Straordinaria del 26/06/2014 ha posto in liquidazione la società ed il Presidente del C.d.A. è stato nominato Commissario liquidatore.

La procedura non è nella disponibilità della Regione Calabria e il Curatore fallimentare riferisce che in data 22 giugno 2015 è stato dichiarato il fallimento di una società creditrice di Comac Srl e, nella specie, della società Obiettivo Lavoro SpA.

Il Consorzio CIES (Centro di Ingegneria Economica e Sociale) è stato costituito nel 1989 assumendo la natura di consorzio con attività esterna senza scopo di lucro e l'oggetto sociale, previsto dallo statuto, prevede la realizzazione e la gestione di un centro per lo svolgimento di ricerche, di sperimentazione, di formazione e di servizi con particolare riferimento alla problematica dell'innovazione.

In data 23/09/2011 il Tribunale di Cosenza ha emesso la sentenza dichiarativa del fallimento del Consorzio.

La procedura non è nella disponibilità della Regione Calabria e il Curatore fallimentare deve recuperare somme all'esito dei contenziosi in essere per il recupero, da parte dello stesso Consorzio, di quote consortili per un importo complessivo di euro 236.275,93.

Il piano di razionalizzazione delle partecipazioni societarie di cui alla deliberazione di Giunta regionale n. 89 del 31 marzo 2015 aveva qualificato la partecipazione nella società Progetto Magna Graecia Srl non coerente con il fine istituzionale della Regione Calabria prevedendone la dismissione attraverso l'avvio della procedura di liquidazione. Si tratta di una società in cui la Regione detiene il 50% delle quote sociali, costituita nell'anno 2012 con lo scopo di promuovere la valorizzazione del patrimonio archeologico calabrese. L'assemblea dei soci del 16 giugno 2015 ha deliberato l'avvio della procedura di liquidazione della società. La differenza tra la massa passiva accertata e la massa attiva a disposizione del liquidatore non ha permesso la definizione della procedura di liquidazione e, nell'impossibilità di provvedere al ripiano della situazione debitoria se non in violazione del divieto di soccorso finanziario, il liquidatore ha convocato un'assemblea per l'attivazione di procedure concorsuali. In occasione dell'incontro del 13 gennaio 2017 con i liquidatori degli enti partecipati svoltosi presso la sede della Cittadella regionale su formale convocazione del Presidente della Giunta, il liquidatore della società Progetto Magna Graecia ha comunicato di aver presentato, in data 2/01/2017, istanza di fallimento c/o la cancelleria fallimentare del Tribunale di Cosenza, registrata al numero n. 2/2017. L'udienza dinanzi al Giudice del fallimento è stata fissata per il 15 ottobre 2017 e il fallimento è stato dichiarato in data 14 dicembre 2017.

Per la società Comarc Srl in liquidazione, nella quale la Regione Calabria ha una partecipazione pari al 20,98%, l'Assemblea Straordinaria del 10 giugno 2010 aveva stabilito l'avvio della procedura di liquidazione del Consorzio con la conseguente nomina di due Commissari liquidatori.

È stata convocata l'Assemblea dei soci per definire la proposta di transazione del credito vantato nei confronti del Comune di Reggio Calabria.

In caso di accettazione da parte dei soci, la società potrà concludere la liquidazione entro 3-4 mesi dall'avvenuto incasso del credito.

Il giorno 13 gennaio 2017, presso la sede della Cittadella regionale, si sono svolti gli incontri programmati tra i liquidatori degli enti partecipati inclusi nell'elenco allegato alla convocazione del Presidente della Giunta regionale e i rappresentati dei Dipartimenti regionali a vario titolo interessati all'oggetto della stessa.

In occasione dell'incontro, il liquidatore ha comunicato che il Comune di Reggio Calabria non ha ancora effettuato il versamento. Dal momento dell'incasso, i liquidatori ritengono che si possa concludere la liquidazione entro 3-4 mesi.

Essendo risultati vani i tentativi di bonario componimento, per non causare un danno erariale agli enti pubblici partecipanti al capitale si sta andando avanti con l'azione di recupero del credito per decreto ingiuntivo. Nell'udienza del 28 febbraio u.s. il G.I. si è riservata la decisione per cui si è in attesa di detto deposito. Decorsi 120 giorni dal deposito si potrà notificare il precetto e procedere successivamente con il pignoramento presso terzi (Banca d'Italia). Si ricorda infine che la società, già nel 2017, ha provveduto alla liquidazione di parte del capitale sociale, corrispondendo alla Regione Calabria un importo pari ad euro 125.880,00 a fronte di una quota sottoscritta di capitale sociale pari ad euro 289.421,44.

I liquidatori hanno proceduto all'ulteriore azione esecutiva per il recupero del saldo della quota che risulta incassata per euro 601.794 nell'anno 2019.

Nel corso dell'anno 2020 sono stati approvati i bilanci di liquidazione relativi all'esercizio 2018 e 2019, e si è richiesto ai liquidatori di redigere, essendovene le condizioni, il bilancio finale di liquidazione e il piano di riparto in modo da estinguere la società.

È una società a responsabilità limitata in liquidazione posseduta per il 50% dalla Regione, (subentrata nel 2008 all'ARSSA Calabria) per il 25% dall'ARSSA Abruzzo e per il restante 25% dal Consorzio Cooperative della Marsica in liquidazione coatta amministrativa, avente ad oggetto la valorizzazione della produzione di barbabietola da zucchero in via principale nonché di altri prodotti agricoli, nella Zona del Mezzogiorno d'Italia.

La procedura di liquidazione è ferma per via di un credito da recuperare, nei confronti del Consorzio delle Cooperative della Marsica in liquidazione coatta amministrativa.

Il liquidatore ha comunicato durante l'incontro che il Consorzio delle Cooperative della Marsica in liquidazione coatta amministrativa è riuscito a cedere le quote di partecipazione al capitale della Somesa. La procedura, tuttavia, è in essere ormai da diversi anni, ragion per cui è necessario chiedere al liquidatore di procedere alla valutazione della quota virtuale di competenza della Regione Calabria. In tal senso, il liquidatore, considerata la difficoltà di individuare un rappresentante per le quote dell'ex ARSSA Abruzzo le cui quote societarie nella fase di estinzione dell'Ente non risultano trasferite, ha proposto di procedere secondo un percorso indicato in una recente Ordinanza TAR Abruzzo n.168/2017 - riguardante la procedura di dismissione di una società partecipata da Enti locali - resa nei confronti di un Amministrazione Comunale, che ha ritenuto legittimo: a) poter effettuare una alienazione congiunta tra più Enti locali soci; b) indire una procedura di vendita ad evidenza pubblica, senza che ciò comporti violazione di clausole statutarie in materia di prelazione; c) non predeterminare il prezzo a base d'asta.

La soluzione prospettata è quella di accantonare in apposito conto dedicato le somme dovute al socio ex ARSSA Abruzzo e procedere con lo scioglimento ed estinzione della società.

Costituita ai sensi della Legge 17 dicembre 1971, n. 1158 e s.m.i. in cui la Regione detiene il 2,576% del capitale sociale, ha per oggetto lo studio, la progettazione e la costruzione di un'opera per il collegamento stabile viario e ferroviario e dei pubblici servizi tra Scilla e il continente.

La società è stata posta in liquidazione in applicazione delle norme contenute nell'art. 34 decies della Legge n. 221/2012 e con l'emanazione del DPCM del 15.04.2013, con il quale è stato, altresì, nominato il commissario liquidatore entrato in carica in data 14.05.2013.

Il comma 9 dell'art. 34 decies della L. n. 221/2012 ha posto un termine annuale per la conclusione della procedura di liquidazione. Tuttavia, tale termine, a parere del commissario liquidatore, deve essere considerato sollecitatorio e non perentorio in considerazione del fatto che la durata della procedura è strettamente legata all'esito di contenziosi ancora pendenti dinanzi ai Tribunali civili e amministrativi con i vari contraenti insorti per l'effetto dell'applicazione della legge 221/2012 che ha sancito la liquidazione della società.

Nell'assemblea ordinaria del 28 aprile 2016 convocata per l'approvazione del bilancio intermedio di liquidazione il bilancio è stato approvato.

Con deliberazione 28 dicembre 2016 n. 17/2016/G, la Corte dei Conti Sezione Centrale di Controllo sulla Gestione delle Amministrazioni dello Stato si è pronunciata in merito alla ridefinizione dei rapporti contrattuali della società Stretto di Messina: l'indagine della Corte dei Conti ha preso le messe dal notevole peso finanziario della complessa vicenda riguardante la mancata realizzazione dell'opera, analizzando i costi da sostenere nei confronti dei titolari dei contratti pendenti, unitamente ad un approfondimento dei modi e dei tempi della gestione liquidatoria.

Le conclusioni cui è pervenuta la Sezione Centrale della Corte dei Conti sostanzialmente suggeriscono, oltre ad un'ulteriore ridimensionamento dei costi della società per quanto possibile "che la società valuti sotto la propria responsabilità, l'effettiva esistenza di ragioni giuridiche ostative alla liquidazione e che gli azionisti - quindi anche Regione Calabria - compiano una specifica ponderazione circa i vantaggi conseguibili dal contenzioso attivo, a fronte di costi certi per la permanenza in vita della concessionaria", anche in considerazione dell'art. 2495 cod. civ. per facilitare la chiusura delle società (responsabilità del socio per i debiti sociali nei limiti della quota e di quanto pervenuto in sede di ripartizione dell'attivo).

Il dott. Antonucci, delegato dal liquidatore per l'incontro del 13 gennaio u.s., ha consegnato una relazione, con cui ha chiarito lo stato dell'arte della liquidazione.

I dati più rilevanti emersi dall'incontro sono due: 1) ai sensi dell'articolo 1 della Legge 1158/1971, recepito nell'articolo 8 dello Statuto sociale, il capitale sociale della società Stretto di Messina deve essere in ogni tempo posseduto da Anas SpA, dalle regioni Sicilia e Calabria e dalle altre Amministrazioni statali coinvolte;

così come per l'annualità 2015, anche l'esercizio 2016 chiude in pareggio grazie agli interessi attivi che riescono a coprire le spese di gestione che vengono continuamente monitorate dai liquidatori.

Si è tuttora in attesa degli esiti dei contenziosi in essere al fine di procedere al compimento delle attività dirette alla dismissione delle azioni, sebbene il rinnovato interesse per l'opera potrebbe avere degli effetti sulla procedura di liquidazione.

# SITUAZIONE ECONOMICA E FINANZIARIA DELLE SOCIETÀ PARTECIPATE
Durante l'anno 2020 l'andamento della gestione è stato caratterizzato da metà di marzo dagli effetti dell'emergenza sanitaria da covid-19, che ha determinato una contrazione degli incassi1 con la chiusura delle scuole e con l'incremento della modalità del telelavoro e dello smart working. A questa situazione congiunturale si accompagna ormai da qualche anno una contrazione dei corrispettivi dei contratti di servizio, in tal senso la società ha iniziato una politica di contenimento dei costi realizzata soprattutto attraverso la progressiva riduzione del personale dipendente che al 30 giugno si attesta pari a 700 unità con una riduzione di circa 250 unità negli ultimi 5 anni. Passando all'analisi del bilancio 2019, si evidenzia che sono stati utilizzati i medesimi criteri di valutazione di cui all'art. 2426 del c.c. utilizzati nella redazione del bilancio del precedente esercizio, e non si sono verificati eventi eccezionali che abbiano reso necessario il ricorso a deroghe di cui agli artt. 2423 bis, secondo comma e 2423, quinto comma del Codice Civile.

Il bilancio chiuso al 31.12.2019, pur registrando una perdita di esercizio, denota un miglioramento rispetto all'esercizio 2018; infatti, l'ultimo esercizio chiude con una perdita di euro 1.051.283 rispetto alla perdita di euro 8.998.589 registrata nel precedente esercizio.

L'importo dei ricavi delle prestazioni nel 2019 ammonta ad euro 47.430.228, con una flessione di euro 169.776 rispetto all'anno precedente e, come per gli anni passati, la quasi totalità dei ricavi viene assorbita dal costo del personale che, seppur in diminuzione, denota un'incidenza sul fatturato caratteristico intorno al 76%.

Si precisa, inoltre, che le spese (costi della produzione) hanno subito un decremento passando da euro 68.782.741 nell'esercizio 2018 ad euro 58.922.583 nell'esercizio 2019.

A tal proposito, con riferimento allo Stato Patrimoniale e al Conto Economico si riepilogano nel prospetto sottostante le macrovoci dell'attivo e del passivo e della gestione economica al fine di evidenziare l'evoluzione registrata nel periodo 2017-2018-2019:

L'analisi economica a "valore aggiunto", che evidenzia il valore aggiunto prodotto dall'azienda ed il Margine Operativo Lordo (MOL) - la ricchezza prodotta nell'esercizio dopo la remunerazione dei costi esterni e del personale - dimostra un miglioramento nell'anno 2019 sia in termini di Valore aggiunto che di MOL.

Il MOL nell'annualità 2019 ritorna in positivo con un conseguente miglioramento anche del Reddito Operativo che però rimane negativo per l'intero triennio considerato. Il risultato dell'esercizio migliora rispetto all'annualità precedente anche per il concorso della gestione straordinaria passata da un risultato negativo di euro 1.269.571 ad un risultato positivo di euro 178.859. Altro dato da attenzionare è il costante peggioramento nel triennio del risultato della gestione finanziaria.

il ROI (Redditività del Capitale Investito) rappresenta la redditività vera dell'azienda misurata sul reddito operativo ed assume un valore negativo in termini di remunerazione che la gestione dà dell'intero capitale investito; risulta, in ripresa rispetto ai risultati delle annualità precedenti.

Il ROE (Redditività del Capitale Proprio) misura la remunerazione che la gestione aziendale dà al capitale apportato nell'azienda a titolo di rischio; nonostante l'indice risulti in ripresa rispetto alla annualità precedente, continua ad avere un valore negativo.

Con riferimento all'analisi dei margini della situazione patrimoniale della società si riportano di seguito i principali margini delle ultime tre annualità 2017-2019.

Il capitale circolante netto esprime la capacità dell'impresa di far fronte alle passività correnti con le attività correnti. Tale margine seppur migliorato rispetto all'esercizio 2018, permane ancora in valore negativo.

Il margine di tesoreria, rilevato dalla differenza tra le liquidità immediate e differite e le passività correnti, risulta, nonostante il miglioramento rispetto all'esercizio 2018, ancora notevolmente in negativo denotando uno squilibrio finanziario nel breve periodo.

Il margine di struttura è dato dalla differenza tra il patrimonio netto e l'attivo immobilizzato ed evidenzia quanta parte delle immobilizzazioni viene finanziata con il capitale proprio. Nell'anno 2019 si è registrato un miglioramento rispetto all'esercizio successivo ma il margine continua a registrare valori negativi. Questo margine è strettamente correlato con il Capitale Circolante.

Con riferimento all'analisi della situazione di liquidità della società si riportano di seguito i principali indici di liquidità del periodo 2017-2019.

L'indice di liquidità corrente permette di evidenziare la capacità dell'azienda di far fronte ai propri impegni finanziari nel breve termine, nonostante un leggero incremento l'indice assume ancora valori bassi che denotano criticità della società in termini finanziari.

L'indice di copertura delle immobilizzazioni nette contrappone le attività immobilizzate che si rendono liquide nel medio/lungo periodo e le fonti di finanziamento destinate a rimanere più a lungo in azienda; è, dunque, rappresentativo della solidità finanziaria dell'impresa e della sua capacità di non subire in futuro squilibri finanziari. L'indice in questione risulta in peggioramento rispetto all'esercizio precedente denotando una scarsa solidità patrimoniale della società.

La società Fincalabra Spa in house providing presenta, ormai da qualche anno, una struttura dei costi molto rigida rispetto ai volumi di fatturato, il costo del personale medio nel periodo 2017-2019 rappresenta il 65% del valore della produzione, quando in società di servizi tale valore dovrebbe attestarsi massimo al 55% del valore della produzione. Tale indice migliora già a partire dall'anno 2019 (61%), con l'incremento di produttività della società mediante l'affidamento dei piani di attività a valere sul POR 2014/2020, in particolare i programmi Calabria Innova, Calabria Impresa, Calabria Competitiva, i programmi di ingegneria finanziaria FRIF e FOI, oltre alla prosecuzione delle attività di monitoraggio dei SIF FSE, FESR; l'attuazione dei PISL, l'assistenza tecnica FSC e all'ufficio del Commissario straordinario per la mitigazione del rischio idrogeologico; ed infine le attività inerenti la Convenzione Quadro. Mentre nell'anno 2020 risultano affidate anche le commesse relative ai progetti sviluppati per affrontare la crisi economica conseguente all' Emergenza Covid 19.

Con riferimento all'andamento della gestione si evidenzia che il bilancio chiuso al 31.12.2019 denota un miglioramento atteso che l'ultimo esercizio chiude con un utile di euro 14.178 rispetto alla perdita di euro 1.878.170 registrata nel precedente esercizio.

La società, nel corso dell'esercizio 2019 è riuscita a raggiungere il pareggio di bilancio coprendo integralmente i costi di gestione. L'importo del totale "Valore della produzione" dell'anno 2019 ammonta ad euro 8.611.124, con un incremento di oltre 1,5 ml di euro rispetto all'anno precedente.

Si precisa, inoltre, che le spese (costi della produzione) sono leggermente diminuite rispetto all'esercizio precedente passando da euro 8.802.414 nell'esercizio 2018 ad euro 8.577.487 nell'esercizio 2019.

A tal proposito, con riferimento allo Stato Patrimoniale ed al Conto Economico si riepilogano nel prospetto sottostante le macrovoci dell'attivo e del passivo e della gestione economica al fine di evidenziare l'evoluzione registrata nel periodo 2017-2018-2019:

L'analisi economica a "valore aggiunto", che evidenzia il valore aggiunto prodotto dall'azienda ed il Margine Operativo Lordo (MOL) - la ricchezza prodotta nell'esercizio dopo la remunerazione dei costi esterni e del personale – dimostra che, dopo le annualità 2017 e 2018, il MOL è tornato in positivo così come il reddito operativo seppur con valori ancora bassi.

Dalla tabella sopra esposta si evidenza che il miglioramento in termini di "Valore aggiunto"-dipeso oltre che dall'aumento del valore della produzione, anche dalla contrazione dei costi -ha determinato, a cascata, ad un conseguente miglioramento anche dei valori di "MOL" e di "Reddito Operativo" che sono entrambi tornati in positivo.

Con riferimento all'analisi della situazione economica della società si riportano di seguito i principali indici di redditività nel periodo 2017-2019.

Il ROI (Redditività del Capitale Investito) rappresenta la redditività vera dell'azienda misurata sul reddito operativo ed assume, nella annualità 2019, un valore positivo in termini di remunerazione che la gestione dà dell'intero capitale investito; il dato registrato nell'esercizio 2019 risulta in leggero miglioramento rispetto ai risultati delle annualità precedenti tornando in positivo.

Il ROE (Redditività del Capitale Proprio) misura la remunerazione che la gestione aziendale dà al capitale apportato nell'azienda a titolo di rischio; evidenzia un notevole miglioramento rispetto agli esercizi precedenti tornando in positivo.

Con riferimento all'analisi dei margini della situazione patrimoniale della società si riportano di seguito i principali margini delle ultime tre annualità 2017-2019.

L'indice di copertura delle immobilizzazioni nette contrappone le attività immobilizzate che si rendono liquide nel medio/lungo periodo e le fonti di finanziamento destinate a rimanere più a lungo in azienda; è, dunque, rappresentativo della solidità finanziaria dell'impresa e della sua capacità di non subire in futuro squilibri finanziari.

Sebbene si registra nell'anno 2019 un sostanziale miglioramento della salute aziendale, occorre affrontare le criticità finanziarie pregresse legate in particolare al ripiano perdite anno 2017, in quanto Ia Regione Calabria in ottemperanza al disposto di cui al comma 1 dell'articolo 21 del D.Lgs. 175/2016 ha accantonato la corrispondente somma delle perdite pregresse portate a nuovo nell'apposito fondo regionale "Fondo perdite società partecipate".

L'obbligo di accantonamento da parte della Regione Calabria nel Fondo, in correlazione ai risultati negativi degli organismi partecipati, non comporta però un automatismo o un corrispondente obbligo in capo al Socio Unico di ripianamento delle perdite, piuttosto occorre che la società, come richiesto dal collegio sindacale e dallo stesso socio predisponga un idoneo piano di ristrutturazione aziendale da cui risulti una comprovata capacità di recupero dell'equilibrio economico e finanziario delle attività svolte.

In prima analisi si evidenzia che, nel bilancio di esercizio 2019, sono stati utilizzati i medesimi criteri di valutazione di cui all'art. 2426 del Codice civile utilizzati nella redazione del bilancio del precedente esercizio, ad eccezione delle voci per le quali il decreto legislativo 18 agosto 2015, n. 139 ha introdotto nuovi criteri di valutazione; non si sono verificati eventi eccezionali che hanno reso necessario il ricorso a deroghe agli artt. 2423, quinto comma, e 2423 bis, secondo comma, del Codice civile relativi alla redazione del bilancio di esercizio. Il bilancio chiuso al 31.12.2019 registra un utile di euro 1.027.809 in aumento di euro 250.135 rispetto all'utile registrato nella annualità 2018 di euro 777.674.

L'importo dei ricavi delle prestazioni nel 2019 ammonta ad euro 28.855.112, con un aumento di euro 2.128.625 rispetto all'anno precedente che risulta superiore all'incremento (euro 1.407.592) che le spese (costi della produzione) hanno subito passando da euro 25.874.110 nell'esercizio 2018 ad euro 27.281.702 nell'esercizio 2019.

A tal proposito, con riferimento allo Stato Patrimoniale e al Conto Economico si riepilogano nel prospetto sottostante le macrovoci dell'attivo e del passivo e della gestione economica al fine di evidenziare l'evoluzione registrata nel periodo 2017-2018-2019:

Per meglio rappresentare l'attività svolta dalla società, il Valore aggiunto è stato depurato del valore della svalutazione della controllata Sacal GH in quanto l'attività aeroportuale non può essere esercitata senza considerare l'attività di handling svolta dalla società controllata.

Il Margine Operativo Lordo (MOL) presenta un valore positivo di euro 3.853.849 in aumento rispetto al biennio precedente, il che denota un miglioramento del reddito operativo depurato dagli effetti delle politiche di bilancio connesse ad ammortamenti e accantonamenti. Risulta in positivo per tutte le annualità considerate.Anche il reddito operativo risulta in sensibile miglioramento rispetto all'esercizio precedente. La gestione finanziaria risulta in positivo e ritorna in positivo dopo due esercizi chiusi in negativo. L'esercizio contabile 2019 tiene conto della contabilizzazione delle poste riferite alla società controllata SACAL GH SPA. In merito a tale contabilizzazione si precisa che, in bilancio, la partecipazione è stata rilevata secondo il metodo del Patrimonio Netto, per euro 1.348.137, nelle immobilizzazioni finanziarie al netto di una svalutazione contabilizzata nella voce D19) a) del conto economico per un importo di euro 419.789 oltre all'utilizzo del fondo per euro 117.000; inoltre, nei fondi rischi è stato inserito un apposito accantonamento di euro 245.000 per la copertura delle perdite in corso della società.

Il ROI (Redditività del Capitale Investito) risulta migliorato rispetto all'esercizio 2018, presentando un valore positivo in termini di remunerazione che la gestione aziendale dà dell'intero capitale investito nell'impresa.

Il ROE (Redditività del Capitale Proprio) presenta un miglioramento rispetto all'annualità 2018, presentando un valore positivo in termini di remunerazione che la gestione aziendale dà al capitale apportato nell'azienda a titolo di rischio.

Con riferimento all'analisi della situazione patrimoniale della società si riportano di seguito i principali margini del periodo 2017-2019.

Il Margine di tesoreria, in aumento rispetto all'esercizio precedente, assume un valore positivo nel 2019 il che denota una situazione di equilibrio finanziario a breve periodo, indicando in quale misura le liquidità riescono a coprire i debiti di prossima scadenza.

Con riferimento all'analisi della situazione di liquidità della società si riportano di seguito i principali indici di liquidità nel periodo 2017-2019.

Fermo quanto già evidenziato nelle pagine precedenti, si evidenzia che il bilancio chiuso al 31.12.2019, denota un lieve miglioramento rispetto all'esercizio 2018; infatti, l'ultimo esercizio chiude con un utile di euro 484.370 rispetto all'utile di euro 124.673 registrato nel precedente esercizio. L'importo dei ricavi delle prestazioni nel 2019 ammonta ad euro 91.174.982, con un aumento di euro 3.778.341 rispetto all'anno precedente. Si precisa, inoltre, che le spese (costi della produzione) hanno subito un incremento passando da euro 88.048.181 nell'esercizio 2018 ad euro 95.113.794 nell'esercizio 2019.

A tal proposito, con riferimento allo Stato Patrimoniale e al Conto Economico si riepilogano nel prospetto sottostante le macrovoci dell'attivo e del passivo e della gestione economica al fine di evidenziare l'evoluzione registrata nel periodo 2017-2018-2019:

In applicazione del principio contabile OIC (Organismo Italiano di Contabilità) n. 32, è stato istituita nell'aggregato Patrimonio Netto A) VII la voce "Riserva per operazioni di copertura dei flussi finanziari attesi" che alimenta in contropartita la voce B) Fondi per rischi ed oneri, mediante la costituzione di un fondo specifico "Strumenti finanziari derivati passivi" che accoglie il valore dello strumento finanziario sottoscritto tra la Sorical SpA in liquidazione e la Depfa Bank a copertura del rischio di variazione del tasso di interesse per come motivato nella Nota Integrativa e nella relazione sulla gestione. A tal proposito si precisa che il punto 117 dell'OIC 32, stabilisce che:

se cessa la contabilizzazione delle operazioni di copertura per la copertura di flussi finanziari, la società deve contabilizzare l'importo accumulato nella voce A) VII "Riserva per operazioni di copertura dei flussi finanziari attesi" fino al verificarsi dei flussi finanziari futuri:
- se si prevede che si verifichino ancora futuri flussi finanziari dell'elemento coperto, l'importo deve rimanere nella voce A) VII "Riserva per operazioni di copertura dei flussi finanziari attesi" fino al verificarsi dei flussi finanziari futuri;
- se non si prevedono più flussi finanziari o l'operazione programmata non si prevede più sia altamente probabile l'importo della riserva deve essere riclassificato immediatamente nella sezione D) del conto economico in quanto l'ammontare della riserva è divenuto inefficace.

Nel caso di specie, l'esposizione in bilancio denota la possibilità per la società di recuperare tutta la perdita o parte della riserva in un esercizio o in più esercizi futuri; nell'ipotesi contraria la società dovrà, invece, imputare immediatamente la perdita o la riserva che non si prevede di recuperare alla voce D) 19 d) del conto economico dell'esercizio.

Si precisa che il presente report, pur trattandosi di un bilancio intermedio di liquidazione, sarà incentrato sull'analisi del bilancio e sulla predisposizione ed analisi degli indici di bilancio più comuni, tenuto conto che la liquidazione della società non ha comportato la cessazione dell'attività aziendale che sta regolarmente procedendo nel periodo di liquidazione.

L'analisi economica a "valore aggiunto", che evidenzia il valore aggiunto prodotto dall'azienda ed il Margine Operativo Lordo (MOL) - la ricchezza prodotta nell'esercizio dopo la remunerazione dei costi esterni e del personale – dimostra, a fronte di un leggero incremento del Valore Aggiunto, un decremento nell'anno 2019 in termini di MOL.

Il MOL, infatti, nell'annualità 2019 diminuisce rispetto all'esercizio precedente per via dell'incremento delle spese per il personale e porta ad una conseguente riduzione anche del Reddito Operativo che rimane, comunque, sempre positivo per l'intero triennio considerato.

Nonostante la riduzione del Reddito Operativo, il risultato dell'esercizio migliora rispetto all'annualità precedente sia per il concorso della gestione straordinaria (+ 1.283.722 euro rispetto all'esercizio precedente) sia per il miglioramento gestione finanziaria (+1.824.954 euro rispetto all'esercizio precedente).

Di seguito si analizzano i principali indici economici con riferimento alle ultime tre annualità.

Con riferimento all'analisi della situazione economica della società si riportano di seguito i principali indici di redditività nel periodo 2017-2019.

Il Margine di tesoreria, rilevato dalla differenza tra le liquidità immediate e differite e le passività correnti, risulta in peggioramento rispetto all'esercizio 2018 ed ancora notevolmente in negativo denotando uno squilibrio finanziario nel breve periodo.

Il Margine di struttura è dato dalla differenza tra il patrimonio netto e l'attivo immobilizzato ed evidenzia quanta parte delle immobilizzazioni viene finanziata con il capitale proprio.

Nell'anno 2019 si è registrato un leggero miglioramento rispetto all'esercizio successivo ma il margine continua a registrare valori negativi per l'intero periodo considerato. Questo margine è strettamente correlato con il Capitale Circolante.

Con riferimento all'analisi della situazione di liquidità della società si riportano di seguito i principali indici di liquidità del periodo 2017-2019.

L'indice di liquidità corrente permette di evidenziare la capacità dell'azienda di far fronte ai propri impegni finanziari nel breve termine, ha subito una flessione rispetto all'esercizio precedente ed assume ancora valori bassi che denotano criticità della società in termini finanziari.
 
L'indice di copertura delle immobilizzazioni nette contrappone le attività immobilizzate che si rendono liquide nel medio/lungo periodo e le fonti di finanziamento destinate a rimanere più a lungo in azienda; è, dunque, rappresentativo della solidità finanziaria dell'impresa e della sua capacità di non subire in futuro squilibri finanziari. L'indice in questione risulta in peggioramento rispetto all'esercizio precedente denotando una scarsa solidità patrimoniale della società.

Con riferimento all'andamento della gestione si evidenzia che nel bilancio di esercizio 2019 sono stati utilizzati i medesimi criteri di valutazione di cui all'art. 2426 del Codice Civile, utilizzati nella redazione del bilancio del precedente esercizio, e non si sono verificati eventi eccezionali che hanno reso necessario il ricorso a deroghe di cui agli artt. 2423, quinto comma, e 2423 bis, secondo comma, del Codice Civile.

Si evidenzia che il bilancio al 31.12.2019 chiude con un utile pari ad euro 34.864 denotando, pertanto, un leggero miglioramento rispetto all'esercizio precedente nel quale si registrava un utile pari ad euro 21.704.

L'importo dei ricavi delle prestazioni nel 2019 ammonta ad euro 1.624.198, con una leggera flessione di circa 20.000 euro rispetto all'anno precedente.

Si precisa, inoltre, che le spese (costi della produzione) hanno subito un leggero decremento passando da euro 1.717.283 per l'esercizio 2018 ad euro 1.697.727 nell'esercizio 2019. Tale variazione si sostanzia nel decremento che si registra per le seguenti voci del Conto Economico:

Con riferimento allo Stato Patrimoniale e al Conto Economico si riepilogano nei prospetti seguenti le macrovoci dell'attivo e del passivo dello Stato Patrimoniale e della gestione economica al fine di evidenziare l'evoluzione registrata nel triennio 2017-2019:

L'analisi economica "a valore aggiunto" evidenzia un miglioramento nell'anno 2019 sia in termini di Valore Aggiunto che di Margine Operativo Lordo (MOL) e di Risultato Operativo (RO) rispetto all'annualità precedente.

Il miglioramento in termini di Valore Aggiunto trova giustificazione nell'aumento della voce A5) "Altri ricavi e proventi" che risulta maggiore rispetto alla contrazione della voce A1) "Ricavi delle vendite e delle prestazioni". A seguito di tale miglioramento risultano in crescita anche il Margine Operativo Lordo (MOL) ed il Reddito Operativo (RO). In ogni caso sia il Valore aggiunto che il MOL e il Reddito Operativo risultano in positivo per le tre annualità considerate. Si rileva che non è stato previsto alcun accantonamento a fondi rischi nell'esercizio in esame ed il valore del Fondo per rischi ed oneri è pari a zero come nell'esercizio precedente.

Con riferimento all'analisi della situazione economica della società si riportano di seguito i principali indici di redditività nel periodo 2017-2019.

Il ROI (Redditività del Capitale Investito), che rappresenta la remunerazione che la gestione aziendale dà dell'intero capitale investito nell'impresa, risulta in leggero miglioramento rispetto all'esercizio 2018.

Il ROE (Redditività del Capitale Proprio), che rappresenta la remunerazione che la gestione aziendale dà al capitale apportato nell'azienda a titolo di rischio, risulta in leggero miglioramento rispetto alla annualità 2018.Con riferimento all'analisi della situazione patrimoniale della società si riportano di seguito i principali margini del periodo 2017-2019.

Il margine di tesoreria assume un valore positivo nel 2019 il che denota una situazione di equilibrio finanziario a breve periodo, indicando in quale misura le liquidità riescono a coprire i debiti di prossima scadenza.

Il margine di struttura essenziale, in costante miglioramento nel corso del triennio, risulta positivo. Lo stesso evidenzia quanta parte delle immobilizzazioni viene finanziata con il capitale proprio.

Con riferimento all'analisi della situazione di liquidità della società si riportano di seguito i principali indici di liquidità nel periodo 2017-2019.

L'indice di liquidità corrente permette di evidenziare la capacità della società di far fronte ai propri impegni finanziari nel breve termine; risulta in costante crescita nell'arco del triennio.

L'indice di copertura delle immobilizzazioni nette contrappone le attività immobilizzate che si rendono liquide nel medio/lungo periodo e le fonti di finanziamento destinate a rimanere più a lungo in azienda; è, dunque, rappresentativo della solidità finanziaria dell'impresa e della sua capacità di non subire in futuro squilibri finanziari.

# Considerazioni conclusive
Occorre precisare che fin dai primi commenti alla disciplina di cui all'articolo 20, comma 2, del D. Lgs. n. 175/2016 e s.m.i., che individua le fattispecie che non devono ricorrere ai fini del mantenimento delle partecipazioni societarie in capo agli enti pubblici, hanno individuato nella disposizione in parola una sorta di automatismo, per cui accertata l'esistenza di una delle condizioni di legge la conseguenza obbligata sarebbe stata l'alienazione della partecipazione.

In realtà, le ipotesi di razionalizzazione previste dal TUSP contemplano oltre all'alienazione in termini di cessione o dismissione, la razionalizzazione genericamente intesa - si pensi alla necessità di contenimento dei costi di funzionamento - fusione o soppressione anche mediante messa in liquidazione.

La scelta tra le diverse ipotesi di razionalizzazione dipende anche dalla presenza delle condizioni legislativamente previste o convenzionalmente stabilite.

Salvi i casi in cui gli statuti delle società prevedano un recesso ad nutum da parte dei soci o si sia concretizzata un'ipotesi di recesso prevista dalla disciplina codicistica, in tutti gli altri casi il processo di dismissione avverrà attraverso procedure di cessione/vendita delle azioni o tramite procedure di liquidazione a seconda se, rispettivamente, si tratti di una partecipazione di minoranza o se, invece, la partecipazione della Regione sia tale da permettere il controllo o la dominanza della società.

Per le compagini societarie già sottoposte a liquidazione o procedura concorsuale alla data del 23 settembre 2016, fermo restando l'opportunità di richiamarle comunque in sede di elaborazione del presente piano, la disciplina della revisione ordinaria e straordinaria delle partecipazioni societarie continua a fare riferimento alle "partecipazioni" detenute negli organismi societari e, quindi, non fa espresso riferimento agli organismi per i quali, alla data di entrata in vigore del testo unico, era stata già disposta la liquidazione e, dunque, era stato già accertato lo scioglimento della comunione di scopo oggetto del contratto sociale.

Non è stato inserito, dunque, l'esito della ricognizione sul presupposto per cui si debbano attendere gli esiti della procedura con eventuali prescrizioni ai liquidatori nei termini anzidetti.

Di seguito si riporta un riepilogo sintetico delle società direttamente partecipate, oggetto della presente analisi, con relativa proposta di mantenimento o razionalizzazione ai sensi della Legge 175/2016 e successive modifiche e integrazioni.

In attuazione con quanto disposto dalla legge 23 dicembre 2014, n. 190 (legge di stabilità per l'anno 2015), articolo 1, commi da 611 a 614, con deliberazione di Giunta regionale n. 89 del 31 marzo 2015, è stato approvato il piano di razionalizzazione delle società e delle partecipazioni societarie direttamente o indirettamente possedute. La Regione ha provveduto a valutare le partecipazioni societarie di interesse generale e strettamente indispensabili al perseguimento delle proprie finalità istituzionali deliberando la coerenza con il fine istituzionale ai sensi dell'art. 1, comma 611, lett. a) della succitata normativa.

Prima del piano di razionalizzazione, la Regione Calabria possedeva partecipazioni in n. 20 società, operanti in settori diversi, di cui n. 11 attive, n. 8 sottoposte a procedure di liquidazione e n. 1 sottoposta a procedure fallimentare. A seguito dell'approvazione del piano, l'amministrazione, con riferimento alle società attive, sulla base dei criteri sopra esposti previsti dalla normativa di riferimento, ha stabilito di mantenere solo n. 6 partecipazioni determinando la dismissione delle restanti partecipazioni. Rispetto alle quote di partecipazione, la Regione è socio unico di n. 3 società, mentre negli altri casi ha quote comprese tra il 10,00% e il 14,00%.

La situazione attuale prevede, come da tabella sopra riportata, il mantenimento di n. 6 partecipazioni, delle quali la Regione Calabria è socio unico in Ferrovie della Calabria s.p.a, Fincalabra s.p.a e Terme Sibarite SpA. Inoltre, tre società sono state liquidate e/o dichiarate fallite; per le restanti società sopra indicate le procedure di liquidazione avviate sono finalizzate all'estinzione delle stesse, fatta eccezione per la società Sorical SpA in liquidazione, per cui la procedura deliberata dall'Assemblea dei Soci prevede espressamente la continuità aziendale e la salvaguardia del patrimonio aziendale in esecuzione agli obblighi assunti nell'Accordo di ristrutturazione dei debiti ai sensi dell'articolo 182 bis della Legge fallimentare e per tale ragione è indicata in tabella come ipotesi di "mantenimento" della partecipazione.
