# PREMESSA
Le pubbliche amministrazioni hanno l'obbligo, ai sensi dell'art. 20 del TUSP, di procedere annualmente alla revisione periodica delle partecipazioni detenute predisponendo, ove ne ricorrano i presupposti, un piano di riassetto per la loro razionalizzazione.

In coerenza con le linee guida per la razionalizzazione delle partecipazioni pubbliche, predisposte dal MEF d'intesa con la Corte dei Conti, la Provincia di Bergamo ha approvato la revisione periodica con deliberazione del Consiglio Provinciale n. 52 del 10 dicembre 2021. Tale atto rappresenta l'indirizzo dell'amministrazione per l'attività da svolgere nell'anno 2022 ed ha riguardato le n. 14 società partecipate direttamente e le n. 7 società partecipate indirettamente alla data del 31.12.2020.

L'indirizzo approvato dal Consiglio Provinciale con la predetta deliberazione relativamente alle 14 società partecipate direttamente è il seguente:
- mantenimento senza interventi di n. 3 società;
- mantenimento con interventi di razionalizzazione di n. 7 società;
- liquidazione e/o concordato di n. 2 società;
- recesso da n. 1 società;
- alienazione di n. 1 società.

Per le 7 società partecipate indirettamente l'attuazione dell'indirizzo approvato dal Consiglio Provinciale è di diretta competenza della società tramite ed è il seguente:
- liquidazione di n. 2 società;
- alienazione di n. 4 società;
- fusione per incorporazione di n. 1 società.

Nel corso dell'anno 2021 si è conclusa la procedura di liquidazione della società ABM Next S.r.l. con decorrenza dal 27/12/2021, data in cui è stato approvato il bilancio finale di liquidazione. Nel mese di novembre 2021 si è conclusa la procedura di fusione per incorporazione della società Aqualis S.p.A. in Uniacque S.p.A. con effetto dal 01/01/2021.

Con il presente rapporto si intende relazionare sullo stato di attuazione del piano di razionalizzazione, sulla base delle azioni svolte nel corso del 2022, sugli eventuali scostamenti dell'azione societaria rispetto all'indirizzo previsto dal Consiglio Provinciale e sulle eventuali azioni correttive da porre in essere, anche in concomitanza della revisione periodica 2022.

# TUTELA AMBIENTALE DEL SEBINO S.R.L.
## Motivazioni della conclusione della procedura con esito negativo
L'assemblea dei soci di T.A.S. Srl, in data 03/12/2019, ha approvato con un atto di indirizzo l'avvio della negoziazione con i rispettivi gestori (Uniacque spa per l'ambito della Provincia di Bergamo e Acque Bresciane spa per l'ambito della Provincia di Brescia) per la cessione delle quote sociali o in alternativa delle reti di proprietà.

Trattandosi di società interamente pubblica proprietaria di reti e infrastrutture connesse alla gestione del servizio idrico integrato nell'ambito territoriale ottimale della provincia di Bergamo (oltre che nell'ambito territoriale della provincia Brescia) concesse in uso al gestore d'ambito, il piano di razionalizzazione ha previsto – così come sta avvenendo per le altre società patrimoniali dell'ambito - la dismissione della quota mediante aggregazione in Uniacque Spa (gestore unico d'ambito e unico potenziale acquirente). La società Uniacque Spa aveva già manifestato nel corso del 2017 la disponibilità a procedere all'aggregazione delle società patrimoniali operanti nel bacino dell'ATO sulla base di una delle seguenti procedure:
- acquisizione da parte del gestore dell'intero pacchetto societario e successiva fusione per incorporazione della società acquisita;
- cessione delle reti afferenti al SII dalla società patrimoniale al gestore a fronte di un controvalore definito sulla base delle regole fissate dell'autorità (ARERA) e successiva messa in liquidazione della società".

Le attività avviate dalla società a partire dalla fine del 2019 e poste in essere in contradditorio tra la società e il gestore unico d'ambito Uniacque spa (per la parte di patrimonio afferente all'ambito della provincia di Bergamo) sono state rivolte al completamento della "due diligence" finalizzata alla determinazione del valore delle reti afferenti al SII e dei restanti assetts societari e sono tuttora in corso.

Le principali problematiche hanno riguardano il fatto che le proprietà sono suddivise tra le due Province di Bergamo e Brescia ed i relativi conferimenti dovranno essere effettuati previa attribuzione dei beni su base territoriale.

Nel corso del 2021 la società ha completato la ricognizione di tutti i cespiti distinguendo fra quanto esistente sul territorio bergamasco e quanto sul territorio bresciano ed ha conferito apposito incarico a società specializzata per la stima del valore residuo degli impianti riferiti sia alla società Uniacque Spa che alla società Acque Bresciane Spa, con le quali verrà instaurato apposito contraddittorio al fine di stabilire il valore da sottoporre all'approvazione dell'assemblea, che dovrà poiesprimersi anche sulle modalità di corresponsione di tale valore.

Nel corso del 2022 la società ha proseguito nell'attività volta alla definizione del percorso di aggregazione condividendo anche con il gestore operante nell'ambito territoriale di Brescia le modalità ed i criteri per il trasferimento delle reti e del patrimonio afferente alla sponda bresciana. La società ha quindi completato l'attività di stima del valore residuo degli impianti da trasferire sia al gestore dell'ambito della Provincia di Bergamo Uniacque Spa, sia al gestore d'ambito della Provincia di Brescia Acque Bresciane Spa; gli esiti di tale perizia sono stati comunicati ai soci in apposita assemblea tenutasi il 27 settembre 2022 e trasmessi quale proposta al gestore Uniacque spa in data 20 ottobre 2022.

Occorre infine evidenziare che l'indirizzo societario approvato dall'assemblea dei soci del 27 settembre 2022 si differenzia dal progetto originario di aggregazione (che prevedeva la cessione diretta delle quote sociali dai singoli soci ad Uniacque spa) in quanto l'iter aggregativo sarà realizzato attraverso la cessione da parte della società dei rami d'azienda costituiti dal patrimonio e dalle reti afferenti al servizio idrico integrato (ad Uniacque spa il ramo afferente all'ambito bergamasco e ad Acque Bresciane spa quello relativo all'ambito bresciano).

Il nuovo iter deliberato dai soci non prevede più l'alienazione delle quote dai soci al gestore bensì la cessione ai gestori della gran parte del patrimonio societario e quindi la liquidazione ai soci delle quote.

## Ulteriori informazioni
Alla luce del nuovo iter aggregativo previsto e del fatto che la società ormai da diversi anni non è più operativa si rende necessario modificare per il futuro l'indirizzo di razionalizzazione della società prevedendone la messa in liquidazione nel più breve tempo possibile.

# HSERVIZI S.P.A. già HIDROGEST S.P.A.
## Stato di avanzamento della procedura
La Provincia di Bergamo nella ricognizione straordinaria e nella successiva revisione ordinaria 2018 aveva originariamente previsto – come per le altre società patrimoniali del servizio idrico integrato operanti nell'ambito territoriale ottimale della Provincia di Bergamo – l'alienazione della quota mediante soluzione condivisa con tutti i soci e con il gestore d'ambito (unico potenziale acquirente). In sede di revisione ordinaria 2019, constatata l'impossibilità diprocedere all'alienazione delle quote è stato previsto l'esercizio del recesso sulla base delle previsioni del D. Lgs. 175/2016 (vedasi relazione allo stato di attuazione della revisione periodica 2018).

La Provincia di Bergamo in data 10/02/2020 ha comunicato alla società l'indirizzo deliberato in sede di revisione ordinaria 2019 richiedendo la determinazione – al momento dell'avvenuto trasferimento al gestore del patrimonio e delle reti afferenti al S.I.I. - del valore di liquidazione in conformità alle previsioni dei commi 4 e 5 dell'art. 24 del D.Lgs. 175/2016. Come la Provincia, anche altri comuni soci hanno effettuato la medesima richiesta nel corso del 2020.

La società Hservizi non ha alla data odierna dato riscontro alle comunicazioni della Provincia e degli altri soci. Occorre evidenziare che sebbene la società abbia già provveduto al trasferimento delle gestioni in essere, tuttavia alla data odierna non si è ancora concluso l'accordo con il gestore per la determinazione del corrispettivo che consentirà il definitivo trasferimento della proprietà delle reti e conseguentemente la corretta determinazione del valore di liquidazione.

## Ulteriori informazioni
Nel caso di attivazione di un ricorso volto al riconoscimento del diritto di recesso va comunque tenuto in considerazione l'intervento del legislatore che con le Leggi 145/2018 e 23/2021 ha inserito all'art. 24 del D.Lgs. 175/2016 rispettivamente i commi 5bis e 5ter, che disapplicano fino al 31/12/2022 le disposizioni di cui ai commi 4 e 5 per le società in utile (come nel caso di Hservizi spa).

# A.B.M. – AZIENDA BERGAMASCA MULTISERVIZI S.R.L. – IN CONCORDATO
## Stato di avanzamento della procedura
Liquidazione in corso attraverso gli organi della procedura concordataria.

La società in data 03/08/2015 ha presentato richiesta di ammissione a procedura di concordato preventivo, accolta dal Tribunale di Bergamo in data 04/08/2015. Con decreto in data 15/12/2016 il Tribunale di Bergamo ha omologato la procedura concordataria e nominato il liquidatore giudiziale.

L'aggiornamento delle attività svolte nel corso del 2022 è contenuto nella relazione periodica della procedura redatta dal liquidatore giudiziale con cadenza semestrale; l'ultimo aggiornamento disponibile è quello relativo al periodo 01/01/2022 – 30/06/2022, depositata in data 7/09/2022.

Nella relazione il liquidatore giudiziale dà atto che "i tempi di esecuzione del concordato stanno andando oltre i 60 mesi previsti dalla debitrice dalla data di omologa nella propria proposta concordataria ed i 36 mesi previsti dal decreto di omologa (15/22 dicembre 2016)".

Nel corso del 2022 è stato ceduto al gestore d'ambito l'Acquedotto della Pianura Bergamasca (che costituiva il principale 'asset' della procedura) a fronte di un controvalore di € 1.285.000. A seguito della predetta cessione il liquidatore giudiziale ha redatto nel mese di agosto 2022 un secondo progetto di riparto parziale che, sottoposto agli organi della Procedura, è in fase di completamento.

## Ulteriori informazioni
Alla luce dello stato di avanzamento della procedura concordataria in corso le attività liquidatorie non sono realizzabili entro il termine del 31.12.2022. In relazione a quanto sopra descritto si rende pertanto necessario prorogare il termine al 31.12.2023.

# CONSORZIO TERRITORIO ED AMBIENTE VALLE SERIANA S.P.A.
## Stato di avanzamento della procedura
In occasione della revisione ordinaria 2021 (approvata con deliberazione del Consiglio Provinciale n. 52 del 10.12.2021) la Provincia di Bergamo ha dato atto che, a seguito delle decisioni adottate dall'assemblea dei soci nel corso del 2021, non è stato possibile procedere al completamento della procedura di alienazione (vedasi relazione sullo stato di attuazione 2021) ed ha previsto la messa in liquidazione della società.

La società in occasione dell'assemblea straordinaria tenutasi in data 25.01.2022 è stata messa in liquidazione ed è stato contestualmente nominato il liquidatore.

Nel corso dell'assemblea del 16.05.2022 il liquidatore ha presentato ai soci il piano della liquidazione auspicando la veloce conclusione delle operazioni. Alla data odierna non è possibile prevedere la conclusione della procedura entro il corrente anno.

## Ulteriori informazioni
Alla luce dello stato di avanzamento della procedura in corso le attività liquidatorie non sono realizzabili entro il termine del 31.12.2022. In relazione a quanto sopra descritto si rende pertanto necessario prorogare il termine al 31.12.2023.

# AGENZIA PER LO SVILUPPO E LA PROMOZIONE TURISTICA DELLA PROVINCIA DI BERGAMO S.C.R.L.
## Interventi di razionalizzazione previsti
In continuità con quanto previsto negli anni precedenti, anche in occasione della revisione ordinaria 2021 si è ritenuto necessario proseguire con le iniziative di programmazione e di monitoraggio dell'attività sociale attraverso la definizione e l'aggiornamento annuale del P.E.F. previsionale della società.

La definizione e il costante aggiornamento del P.E.F. previsionale della società vanno effettuati annualmente (possibilmente in modo contestuale all'adozione del bilancio d'esercizio, mediante apposita delibera assembleare), con la finalità di assicurare ai soci:
- la verifica circa l'attuazione e la corretta programmazione degli interventi di contenimento delle spese generali e di massimizzazione dei ricavi;
- il mantenimento, nel tempo, dei necessari equilibri economico-finanziari della società, oltre che ad evitare la necessità di interventi a copertura delle perdite di gestione e/o per operazioni di ricapitalizzazione.

Il P.E.F. rappresenta inoltre un utile strumento a disposizione dei soci per il controllo delle attività sociali, considerato che l'attività societaria è finanziata prevalentemente dal contributo consortile dei soci.

## Interventi di razionalizzazione realizzati
Le iniziative di programmazione e di monitoraggio dell'attività sociale sono state attuate innanzitutto attraverso l'approvazione del bilancio d'esercizio 2021 avvenuta nel corso della seduta assembleare del 03/05/2022. Il bilancio 2021 è in equilibrio e si chiude con un utile di € 7.366, interamente destinato a riserva. Il patrimonio netto al termine dell'esercizio ammonta ad € 777.147 ed è largamente superiore al capitale sociale conferito dai soci di € 284.430.

Nella seduta assembleare del 23/11/2021 è stato presentato ai soci il nuovo aggiornamento del P.E.F. per il triennio 2022-2024, rivisto anche alla luce dell'emergenza pandemica in corso. Il P.E.F. approvato evidenzia una situazione di sostanziale pareggio economico ed il mantenimento degli equilibri finanziari e di sostenibilità economico-finanziaria dei progetti previsti. Il P.E.F. ha previsto a partire dall'anno 2022 l'adeguamento della quota consortile a carico della Provincia di Bergamo, portandola dall'importo di € 375.000 ad € 400.000; non sono previste nel triennio riduzioni del patrimonio sociale e/o interventi di ricapitalizzazione da parte dei soci.

# AUTOSTRADE BERGAMASCHE S.P.A.
## Interventi di razionalizzazione previsti
In continuità con quanto previsto negli anni precedenti, anche in occasione della revisione ordinaria 2021 si è ritenuto opportuno "per il futuro – e fino al completamento della gara per l'aggiudicazione del progetto di autostrada regionale - ... proseguire le iniziative di programmazione e di monitoraggio dell'attività sociale attraverso la definizione e il costante aggiornamento del budget societario e del progetto tecnico."

Tali interventi sono finalizzati a "garantire fino al completamento della fase di start-up societario il mantenimento dei necessari equilibri economico-finanziari della società, oltre che per evitare interventi dei soci a copertura delle perdite di gestione e/o per operazioni di ricapitalizzazione".

## Interventi di razionalizzazione realizzati
Per quanto concerne il progetto tecnico e lo sviluppo del progetto di autostrada regionale, anche nel corso del 2022 la società ha operato per il completamento dell'iter procedurale necessario ad avviare la procedura di gara e attende ora che Regione Lombardia – in qualità di ente concedente per il tramite della società CAL concessioni autostradali lombarde Spa – bandisca la gara di concessione.

Relativamente al budget societario si evidenzia nuovamente che la società ha attuato negli ultimi esercizi un'azione di razionalizzazione che ha portato sul lato spesa al contenimento dei costi generali (vedasi relazione stato di attuazione 2021). Tuttavia il bilancio della società – fino al completamento della fase di start up - non presenterà alcun ricavo di gestione e la società proseguirà le attività di sviluppo del progetto autostradale Bergamo-Treviglio sostenendo i costi per le spese generali e per la promozione del progetto con il patrimonio della società. Il bilancio 2021 chiude con una perdita di € 119.480 che viene riportata a nuovo non trovandosi la società nella situazione di cui all'art. 2446 del Codice Civile.

Anche a garanzia degli avanzamenti progettuali, nel mese di dicembre 2021 si è concluso l'aumento di capitale che ha portato lo stesso da € 1.357.833,26 ad € 2.357.833,37; la Provincia di Bergamo non ha partecipato all'aumento di capitale e conseguentemente la propria quota di partecipazione si è ridotta dal 20,46 % all'11,78 %.

# AUTOSTRADE LOMBARDE S.P.A.
## Interventi di razionalizzazione previsti
Il Tribunale di Brescia, Sezione specializzata in materia di impresa, con sentenza n. 856/2019 pubblicata il 27 marzo 2019 ha rigettato il ricorso presentato dalla Provincia di Bergamo nei confronti della società volto ad ottenere la liquidazione delle quote ex art. 1, comma 569, della Legge 147/2013.

In considerazione della conclusione con esito negativo della procedura di recesso (vedasi relazione sullo stato di attuazione della revisione periodica 2018) e del contenuto della predetta sentenza, a partire dalla revisione ordinaria 2019 si è ritenuto di stabilire il mantenimento con azioni di razionalizzazione, in luogo del mantenimento senza interventi, per riconsiderare periodicamente la valutazione di mercato delle quote, in modo da definire azioni – eventualmente anche congiunte anche con gli altri soci pubblici - che possano valorizzare la partecipazione detenuta anche alla luce dell'andamento del rapporto concessorio in essere relativo alla gestione l'infrastruttura autostradale BreBeMi (A35).

## Interventi di razionalizzazione realizzati
Nel corso del 2020 è avvenuto il trasferimento della quota di partecipazione di maggioranza della società (55,78%) dal socio Intesa San Paolo spa alla società Aleatica S.A.U. (società di diritto spagnolo).

Nel corso del 2021 la società Aleatica ha proposto a tutti i soci pubblici l'acquisto delle azioni di proprietà al valore di Euro 0,44626941838 cadauna. La Provincia di Bergamo non ha aderito all'offerta di Aleatica per le seguenti motivazioni:
- la situazione istituzionale dell'ente non richiedeva la disponibilità di risorse immediate;
- la valutazione della partecipazione della Provincia pari a Euro 2.378.616,00 è notevolmente inferiore rispetto al valore nominale pari a Euro 5.330.000,00 ed al valore di patrimonio netto della società desumibile dall'ultimo bilancio approvato (allora bilancio 2019) pari ad Euro 5.669.881;
- il piano di razionalizzazione 2021, approvato con deliberazione consigliare n. 52 del 10.12.2021, prevede il mantenimento con interventi di razionalizzazione anche sulla base della sentenza del Tribunale di Brescia;
- in ottica di medio periodo la società potrà garantire redditività tale da valorizzare la partecipazione detenuta in relazione all'andamento del rapporto concessorio in essere relativo alla gestione l'infrastruttura autostradale Bre.Be.Mi (A35).

Dal monitoraggio effettuato nel corso dell'anno 2022 il "valore di mercato" desunto dai trasferimenti di azioni effettuati è rimasto pari alla proposta 2021 di Aleatica di Euro 0,44626941838 ad azione; i trasferimenti avvenuti nel corso del 2022 hanno riguardato le quote di Milano Serravalle SpA (2,78%), Banco BPM SpA (0,078%) e UniEco soc. coop. (5,77%) tutte trasferite al socio di maggioranza Aleatica SA.

## Ulteriori informazioni
Si ritiene necessario monitorare periodicamente la "valutazione di mercato" delle quote, in modo da definire azioni – eventualmente anche congiunte anche con gli altri soci pubblici - che possano valorizzare la partecipazione detenuta anche alla luce dell'andamento del rapporto concessorio in essere relativo alla gestione l'infrastruttura autostradale BreBeMi (A35).

# BERGAMO FIERA NUOVA S.P.A.
## Interventi di razionalizzazione previsti
In continuità con quanto previsto negli anni precedenti, anche in occasione della revisione ordinaria 2021 si è ritenuto necessario proseguire con le iniziative di programmazione e di monitoraggio dell'attività sociale attraverso la definizione e l'aggiornamento annuale del P.E.F. previsionale della società.

La definizione e il costante aggiornamento del P.E.F. previsionale della società vanno effettuati annualmente (possibilmente in modo contestuale all'adozione del bilancio d'esercizio, mediante apposita delibera assembleare), con la finalità di assicurare ai soci:
- la verifica circa l'attuazione e la corretta programmazione degli interventi di contenimento delle spese generali e di massimizzazione dei ricavi;
- il mantenimento nel tempo dei necessari equilibri economico-finanziari della società, oltre che ad evitare la necessità di interventi a copertura delle perdite di gestione e/o per operazioni di ricapitalizzazione.

## Interventi di razionalizzazione realizzati
Le iniziative di programmazione e di monitoraggio dell'attività sociale sono state attuate innanzitutto attraverso l'approvazione del bilancio d'esercizio 2021 avvenuta nel corso della seduta assembleare del 12/05/2022. Il bilancio 2021 chiude con una perdita di € 204.636 che è stata riportata completamente a nuovo. Il patrimonio netto al termine dell'esercizio ammonta ad € 9.817.473, registrando un lieve peggioramento rispetto all'esercizio precedente principalmente a causa degli effetti della pandemia Covid 19.

Gli esercizi 2020 e 2021 sono stati fortemente influenzati dalle restrizioni conseguenti al contenimento della diffusione del virus SARS-CoV-2; in particolare, il centro fieristico è stato requisito da marzo 2020 con provvedimento prefettizio e messo a disposizione dell'ASST Papa Giovanni XXIII° e destinato dapprima ad ospedale da campo e quindi ad hub vaccinale. Per il periodo da marzo 2020 ad aprile 2021 alla società è stata riconosciuta un'indennità di requisizione pari ad € 84.000 mensili, mentre per il periodo da maggio ad agosto 2021 l'immobile è stato concesso a titolo gratuito. Dal 1° settembre 2021 l'immobile è nuovamente utilizzato per le finalità fieristiche.

L'ultima revisione del P.E.F. è stata approvata nell'assemblea dei soci del 12/05/2022 contestualmente all'approvazione del bilancio 2021 ed è relativa al periodo 2022-2029. Tra gli assunti di base del nuovo P.E.F. vengono presi in considerazione gli effetti sul bilancio derivanti dall'emergenza pandemica. Dal punto di vista economico e finanziario:
- il conto economico si presenta in utile – seppur di importi limitati - per tutto il periodo 2022-2029;
- il fabbisogno finanziario è coperto dagli introiti della concessione che permettono di far fronte ai costi ordinari ed agli investimenti programmati;
- le disponibilità liquide vanno progressivamente ad aumentare nell'arco del periodo considerato.

# BIGFIBRA S.P.A.
## Interventi di razionalizzazione previsti
La Provincia di Bergamo, in sede di revisione periodica 2021, ha ritenuto necessario proseguire l'azione di monitoraggio dell'attività sociale e del valore di mercato della società finalizzata a riconsiderare nel tempo il contesto e la potenziale valutazione aziendale in caso di alienazione della partecipazione.

Il monitoraggio viene effettuato mediante la verifica dei risultati societari rispetto al piano depositato in occasione dell'omologa (avvenuta in data 22/05/2014) dell'accordo di ristrutturazione ex art. 182bis della legge fallimentare e rispetto al vigente P.E.F. pluriennale 2019 – 2029, stabilendo - qualora ne ricorrano i presupposti – l'aggiornamento della perizia redatta nel 2018.

## Interventi di razionalizzazione realizzati
Le iniziative di programmazione e di monitoraggio dell'attività sociale sono state attuate innanzitutto attraverso l'approvazione del bilancio d'esercizio 2021 avvenuta nel corso della seduta assembleare del 27/04/2022. Il bilancio 2021 è in equilibrio e si chiude con un utile di € 673.759, interamente destinato a riserva. Il patrimonio netto al termine dell'esercizio ammonta ad € 4.607.877, in ulteriore miglioramento rispetto all'anno precedente. Dall'analisi del bilancio 2021 e dai contenuti in nota integrativa emerge come i risultati societari siano migliorativi rispetto sia al piano depositato in sede di omologa, sia al vigente P.E.F. 2019 – 2029.

L'amministratore unico della società – sulla base delle indicazioni del socio e degli indirizzi assembleari – ha provveduto nel corso dell'anno alla verifica delle eventuali opportunità di mercato per la cessione degli assets societari attraverso una costante verifica del contesto nel quale opera la società ed alla valutazione del potenziale valore di mercato, non ritenendo sussistere per il momento le condizioni per disporre l'aggiornamento della perizia redatta nel 2018.

## Ulteriori informazioni
I risultati societari positivi degli ultimi anni da un lato e la scarsità di potenziali acquirenti dall'altro, rendono necessario prevedere anche per il futuro l'analisi del contesto di mercato e della potenziale valutazione aziendale in caso di alienazione della partecipazione.

# T.E.B. – TRAMVIE ELETTRICHE BERGAMASCHE S.P.A.
## Interventi di razionalizzazione previsti
In continuità con quanto previsto negli anni precedenti, anche in occasione della revisione ordinaria 2021, si è ritenuto necessario proseguire con le iniziative di programmazione e di monitoraggio dell'attività sociale attraverso la definizione e l'aggiornamento annuale del P.E.F. previsionale della società.

La definizione e il costante aggiornamento del P.E.F. previsionale della società vanno effettuati annualmente (possibilmente in modo contestuale all'adozione del bilancio d'esercizio, mediante apposita delibera assembleare) con la finalità di assicurare ai soci:
- la verifica circa l'attuazione e la corretta programmazione degli interventi di contenimento delle spese generali e di massimizzazione dei ricavi;
- il mantenimento nel tempo dei necessari equilibri economico-finanziari della società, oltre che ad evitare la necessità di interventi a copertura delle perdite di gestione e/o per operazioni di ricapitalizzazione.

## Interventi di razionalizzazione realizzati
Le iniziative di programmazione e di monitoraggio dell'attività sociale sono state attuate innanzitutto attraverso l'approvazione del bilancio d'esercizio 2021 avvenuta nel corso della seduta assembleare del 25/05/2022. Il bilancio 2021 chiude con un utile di € 583.360, destinato per il 5% a riserva legale e per la differenza a copertura delle perdite pregresse. Il patrimonio netto al termine dell'esercizio ammonta ad € 18.790.103 ed è superiore al limite previsto dall'art. 2446 del codice civile.

Nel corso del 2022 la società ha approvato, contestualmente al bilancio 2021, l'aggiornamento del P.E.F. per il periodo 2022-2023. Tra gli assunti di base del nuovo P.E.F. vengono presi in considerazione gli effetti sul bilancio derivanti dall'emergenza pandemica. Dal punto di vista economico e finanziario:
- il conto economico si presenta in utile per tutto il periodo 2022-2023;
- i flussi di cassa evidenziano per il 2022 un saldo positivo per Euro 717.181, prima delle quote destinate ai debiti finanziari per complessivi Euro 604.987 e per il 2023 un saldo positivo per Euro 78.546, prima delle quote destinate ai debiti finanziari, per complessivi Euro 612.072.;
- il CdA ritiene che il fabbisogno finanziario relativo agli investimenti per la nuova linea tramviaria "T2" trovi intera copertura nelle anticipazioni già ricevute, per 7,2 milioni di euro e nei previsti ulteriori trasferimenti di Stato ed Enti Locali, programmati per gli esercizi 2022 e 2023.

# TECNODAL S.R.L.
## Interventi di razionalizzazione previsti
In continuità con quanto previsto negli anni precedenti, anche in occasione della revisione ordinaria 2021 si è ritenuto necessario proseguire con le iniziative di programmazione e di monitoraggio dell'attività sociale attraverso la definizione e l'aggiornamento annuale del P.E.F. previsionale della società.

La definizione e il costante aggiornamento del P.E.F. previsionale della società vanno effettuati annualmente (possibilmente in modo contestuale all'adozione del bilancio d'esercizio, mediante apposita delibera assembleare) con la finalità di assicurare ai soci:
- la verifica circa l'attuazione e la corretta programmazione degli interventi di contenimento delle spese generali e di massimizzazione dei ricavi;
- il mantenimento nel tempo dei necessari equilibri economico-finanziari della società, oltre che ad evitare la necessità di interventi a copertura delle perdite di gestione e/o per operazioni di ricapitalizzazione.

## Interventi di razionalizzazione realizzati
Le iniziative di programmazione e di monitoraggio dell'attività sociale sono state attuate innanzitutto attraverso l'approvazione del bilancio d'esercizio 2021 avvenuta nel corso della seduta assembleare del 29/04/2022. Il bilancio2021 è in equilibrio e si chiude con un utile di € 161.236, destinato a riserva per € 8.061,81 ed a copertura delle perdite pregresse per € 153.174,32. Il patrimonio netto al termine dell'esercizio ammonta ad € 6.622.580, in miglioramento rispetto all'anno precedente e superiore rispetto al capitale sociale. Dall'analisi del bilancio 2021 e dai contenuti in nota integrativa emerge come i risultati societari siano in linea e leggermente migliorativi rispetto alle previsioni del P.E.F. 2021 – 2023 trasmesso ai soci nel corso del 2021 (l'utile d'esercizio realizzato è di € 161.236 rispetto alla previsione di € 158.581).

Contestualmente al bilancio 2021 l'assemblea dei soci ha approvato l'aggiornamento del P.E.F. per il periodo 2022-2024. Come il precedente P.E.F. anche l'aggiornamento al evidenzia il mantenimento dell'equilibrio economico (risultato netto positivo) e finanziario (cash flow positivo) per tutto il triennio.

# 2 PREMESSA
In base all'articolo 24, comma 1, del decreto legislativo 19 agosto 2016, n. 175, Testo Unico in materia di società a partecipazione pubblica (TUSP), ciascuna amministrazione pubblica, entro il 30 settembre 2017, era chiamata a effettuare, con provvedimento motivato, la ricognizione straordinaria delle partecipazioni possedute alla data del 23 settembre 2016, individuando quelle da alienare o da assoggettare alle misure di razionalizzazione di cui all'articolo 20 del TUSP.

La Provincia di Bergamo ha provveduto alla ricognizione straordinaria con deliberazione del Consiglio Provinciale n. 18 in data 6/10/2017.

Una volta operata tale ricognizione straordinaria, le pubbliche amministrazioni hanno l'obbligo, ai sensi dell'art. 20 del TUSP, di procedere annualmente alla revisione periodica delle partecipazioni detenute predisponendo, ove ne ricorrano i presupposti, un piano di riassetto per la loro razionalizzazione.

In coerenza con le linee guida per la razionalizzazione delle partecipazioni pubbliche, predisposte dal MEF d'intesa con la Corte dei Conti, la Provincia di Bergamo ha provveduto alla revisione periodica 2018 con deliberazione del Consiglio Provinciale n. 57 del 18 dicembre 2018, che ha riguardato n. 21 società partecipate direttamente e n. 6 società partecipate indirettamente. Con deliberazione del Consiglio Provinciale n. 59 del 13 dicembre 2019 si è provveduto alla revisione periodica 2019, che ha riguardato n. 18 società partecipate direttamente e n. 8 società partecipate indirettamente. Con deliberazione del Consiglio Provinciale n. 55 del 9 dicembre 2020 si è provveduto alla revisione periodica 2020, che ha riguardato n. 16 società partecipate direttamente e n. 7 società partecipate indirettamente. Infine, con deliberazione del Consiglio Provinciale n. 52 del 10 dicembre 2021 si è provveduto alla revisione periodica 2021, che ha riguardato n. 14 società partecipate direttamente e n. 7 società partecipate indirettamente.

I contenuti della presente relazione tecnica relativa alla revisione periodica 2022 sono redatti sulla base delle linee guida per la razionalizzazione delle partecipazioni pubbliche (art. 20 D.Lgs. n. 175/2016) predisposte dalla "Struttura di indirizzo, monitoraggio e controllo sull'attuazione del Testo unico in materia di società a partecipazione pubblica" (MEF), d'intesa con la Corte dei Conti.

Come precisato nelle richiamate linee guida, la revisione periodica prende come riferimento le partecipazioni in società detenute, sia direttamente che indirettamente, dalla Provincia di Bergamo alla data del 31 dicembre 2021. Sono state considerate tra le "partecipazioni indirette" soggette alle disposizioni del TUSP sia le partecipazioni detenute tramite società controllate (controllo solitario), sia le partecipazioni detenute tramite società controllate congiuntamente da più Pubbliche Amministrazioni (controllo congiunto).
