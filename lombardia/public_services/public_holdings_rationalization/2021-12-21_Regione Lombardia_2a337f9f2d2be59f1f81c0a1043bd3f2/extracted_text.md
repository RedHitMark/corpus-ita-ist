# Allegato 1 - 2. Introduzione
Con DGR nr. 4119 del 21.12.2020 è stata approvata la relazione sullo stato di attuazione del piano di revisione delle partecipazioni detenute direttamente o indirettamente da Regione Lombardia ed è stato adottato il nuovo piano di razionalizzazione.

La presente relazione espone le attività svolte e i risultati conseguiti nell'attuazione del piano di razionalizzazione, come previsto dall'art. 20, comma 4 del d.lgs. 19.08.2016 n. 175.

La relazione descrive, altresì, le azioni poste in essere in attuazione di precedenti piani.

# Allegato 1 - 3. Partecipazioni mantenute
In esito all'analisi delle partecipazioni dirette ed indirette di RL, la DGR 4119/2020 prevedeva il mantenimento delle partecipazioni di seguito elencate, sia perché conformi ai parametri previsti dall'art. 20, comma 2 d.lgs. 175/2016 (scopo, attività, numero di dipendenti, analogia di attività tra più società, limiti di fatturato, perdite reiterate, etc.), sia perché ritenute funzionali allo svolgimento dei compiti istituzionali dell'Amministrazione regionale:
- FINLOMBARDA SPA
- FNM SPA
- ARIA SPA con l'indiretta CONCESSIONI AUTOSTRADALI LOMBARDE SPA CAL SPA;
- EXPLORA SPA;
- AREXPO SPA;
- CEFRIEL SCARL.

# Allegato 1 - 4.1 Partecipazioni in società con procedure di liquidazione e concorsuali
EXPO 2015 in liquidazione spa (quota del 20%): l'attività della società è regolata dall'art. 1, comma 126 della legge 232/2016. La conclusione delle attività liquidatorie è prevista entro il 31.12.2021. La fase liquidatoria è diretta da un Commissario straordinario, nominato con DPCM 24.03.2017 e 20.12.2019.

SV.IM. CONSORTIUM – CONSORZIO PER LO SVILUPPO DELLE IMPRESE in liquidazione spa (quota del 0,05% pari a € 250,00): la società ha in corso una procedura fallimentare a seguito di provvedimento del Tribunale di Bari emesso in data 12.04.2017.

# Allegato 1 - 4.2 Partecipazioni oggetto di razionalizzazione
## Milano Serravalle – Milano Tangenziali Spa
La cessione della partecipazione era già prevista dal piano di razionalizzazione del 2019 (DGR 2689 del 23.12.2019). L'art. 22 della l.r. 07/08/2020 n. 18 ha autorizzato la cessione a titolo oneroso della partecipazione azionaria di RL in Milano Serravalle – Milano Tangenziali Spa a favore di FNM spa per il valore di € 519.150.716,00, al fine di costituire un sistema integrato delle infrastrutture autostradali e dei servizi di trasporto pubblico su ferro e gomma mediante un'operazione di aggregazione societaria.

Con DGR 3 novembre 2020 n. 3774 è stato approvato in schema il contratto di compravendita delle azioni da parte di FNM, sottoscritto in pari data; l'esecuzione del contratto era fissata al 3 febbraio 2021, al verificarsi di alcune condizioni sospensive connesse, tra l'altro, all'ottenimento dell'autorizzazione Antitrust e del Ministero delle Infrastrutture e Trasporti.

Verificatesi le condizioni sospensive, nello scorso mese di febbraio si è perfezionata la vendita della partecipazione.

Ad oggi, pertanto, completato l'intervento di razionalizzazione previsto, la partecipazione è detenuta attraverso la quotata FNM SPA, della quale RL detiene il 57,57%.

## TEM SPA (quota diretta di RL pari al 3,75%)
Tra le azioni di razionalizzazione previste nel piano 2019 era compresa la cessione a titolo oneroso della partecipazione detenuta da RL in TEM SPA (3,75%); il piano 2020 attestava che la procedura era in corso di definizione.

L'art. 6 della l.r. 6 agosto 2021 - n. 15 ha previsto la vendita della partecipazione a Milano Serravalle - Milano Tangenziali S.p.A. per il valore complessivo di euro 8.261.973,00, demandando ad un provvedimento della Giunta l'individuazione dei criteri, modalità e termini per l'attuazione dell'operazione.

Allo stato la cessione non si è ancora perfezionata: è stata acquisita una perizia per ladeterminazione del valore della partecipazione propedeutica all'adozione dei provvedimenti di attuazione della norma.

## NMS GROUP SPA
Il piano 2020 prevedeva la cessione, entro il 31.12.2021, della partecipazione in NMS GROUP SPA (10% tramite Fondazione Regionale per la ricerca Biomedica), specificando che la cessione poteva essere effettuata solo alla scadenza del periodo di "Lock Up" - che precludeva ai soci il trasferimento delle azioni detenute -, previa valutazione della partecipazione.

La Fondazione Regionale per la ricerca Biomedica ha affidato ad una società la valutazione del FAIR MARKET VALUE della partecipazione in NMS, ai fini dell'offerta sul mercato della partecipazione in NMS GROUP SPA.

Tale attività non è stata ancora conclusa in conseguenza della mancata approvazione, da parte di NMS GROUP SPA, alla data odierna, del bilancio 2020.

# Allegato 1 - 5. Le partecipazioni detenute attraverso Finlombarda spa
Si dà atto dello stato di attuazione del processo di dismissione delle partecipazioni detenute da Finlombarda Spa, in continuità con i provvedimenti antecedenti alla revisione straordinaria disposta dall'art. 24 del d.lgs. 175/2016.

Finlombarda Gestioni SGR S.p.A: La procedura di cessione della partecipazione mediante trattativa privata con più operatori, che ha fatto seguito agli infruttuosi tentativi di vendita a procedura aperta, ha avuto anch'essa esito negativo. Proseguono frattanto da parte della SGR le attività di liquidazione del Fondo Next da essa gestito.

Fiumicino Energia S.r.l.; Centro tessile cotoniero ed abbigliamento S.p.A.; Skiarea Valchiavenna S.p.A.: Dopo l'esito infruttuoso della procedura aperta di vendita esperita nel corso del 2019, il Consiglio di Amministrazione ha deciso di aggiornare, prima di tentare nuovamente la cessione sul mercato, la stima del valore, affidando ad un perito esterno le attività. Finlombarda ha provveduto, secondo le ordinarie procedure di scelta del contraente ad affidare i servizi alla società Grant Thornton Financial Advisory Services S.r.l. In seguito alla conclusione delle attività da parte del fornitore, il Consiglio di Amministrazione della Società ha approvato in data 20 luglio u.s., il valore di perizia e ha disposto che sia posto a base d'asta della procedura di vendita. Si procederà quindi con pubblicazione della documentazione per la procedura di dismissione della partecipazione.

Sistemi di Energia S.p.A.: Dopo una serie di verifiche tecniche da parte regionale, finalizzate ad esplorare la possibilità/utilità di mantenimento, la partecipata è stata ricompresa nuovamente nel piano di dismissione, per cui anche per questa società il Consiglio di Amministrazione ha deciso di aggiornare, prima di tentare nuovamente la cessione sul mercato, la stima del valore, affidando ad un perito esterno le attività. Finlombarda ha provveduto, secondo le ordinarie procedure di scelta del contraente ad affidare i servizi alla società Grant Thornton Financial Advisory Services S.r.l. In seguito alla conclusione delle attività da parte del fornitore, il Consiglio di Amministrazione della Società ha approvato in data 20 luglio u.s., il valore di perizia e ha disposto che sia posto a base d'asta della procedura di vendita. Si procederà quindi con pubblicazione della documentazione per la procedura di dismissione della partecipazione.

Agenzia per la Cina S.r.l.: conclusa la procedura di liquidazione, la società è stata cancellata dal Registro Imprese

# Allegato 2 - 2. Evoluzione del quadro delle partecipazioni regionali nel 2021
## Autostrada Pedemontana Lombarda S.p.A.
Nel febbraio 2021, Regione Lombardia ha acquisito una partecipazione pari al 53,77% del capitale sociale di Autostrada Pedemontana Lombarda S.p.A., a seguito della sottoscrizione dell'aumento di capitale di euro 350.000.000, utilizzando le risorse conseguite con la cessione a FNM della partecipazione detenuta in Milano Serravalle – Milano Tangenziali S.p.A., così come disposto dal comma 3 dell'art. 22 della l.r. 18/2020.

Regione Lombardia detiene, altresì, una partecipazione indiretta in APL attraverso FNM/ Milano Serravalle – Milano Tangenziali S.p.A., pari al 36,66% del capitale sociale.

La l.r. 2 aprile 2021, n. 4 (art. 7) ha autorizzato l'acquisto da parte di Regione Lombardia delle azioni di Autostrada Pedemontana Lombarda S.p.A., possedute da Banca Intesa, al loro valore nominale pari a euro 62.329.000,00.

Allo stato l'acquisto non si è ancora perfezionato in quanto è stata dispostal'acquisizione di una perizia per la determinazione del valore della partecipazione detenuta da Banca Intesa.

## Infrastrutture MILANO – CORTINA 2020 -2026 S.p.A.
Con DGR 4772 del 26/05/2021 sono stati designati i componenti del Consiglio di Amministrazione e del Collegio Sindacale.

Con DPCM del 6 agosto 2021 è stata autorizzata la costituzione della Società, che vede la partecipazione di Regione Lombardia in misura pari al 10%.

Con DGR 5349 del 11/10/2021 è stata autorizzata la sottoscrizione del capitale sociale della società ed è stato approvato lo schema di atto costitutivo; in data 22 novembre 2021 la società è stata costituita presso il Ministero delle Infrastrutture e della Mobilità Sostenibili.

## Passo dello Stelvio s.r.l.
La l.r. 30 dicembre 2019, n. 23, all'art. 25, ha previsto la partecipazione di Regione Lombardia, anche tramite un ente del sistema regionale di cui all'articolo 1 della legge regionale 27 dicembre 2006, n. 30, alla costituzione, con la Provincia Autonoma di Bolzano, di una società a capitale interamente pubblico per la valorizzazione dell'area del Passo dello Stelvio.

Con DGR nr. 4426 del 17.03.2021 è stato dato mandato a ERSAF di assumere la partecipazione nel nuovo veicolo societario denominato "Passo Stelvio s.r.l." e di adottare, in raccordo con le competenti strutture regionali, tutti gli atti necessari, ai sensi e per gli effetti delle disposizioni di cui al d.lgs. 175/2016 per addivenire alla costituzione della Società, secondo il modello organizzativo dell'in house providing, in attuazione del Protocollo di Intesa sottoscritto tra Regione Lombardia e la Provincia autonoma di Bolzano il 18 luglio 2019.

Il Consiglio di Amministrazione di ERSAF ha deliberato in data 30 novembre 2021 la partecipazione alla società.

# Allegato 2 - 3. Le Partecipazioni mantenute
In esito all'analisi dell'assetto complessivo delle partecipazioni ex art. 20 d.lgs. 175/2016, si confermano le motivazioni già indicate nella relazione sullo stato di attuazione del piano di razionalizzazione 2019 – di cui alla DGR 4119/2020, per il mantenimento delle partecipazioni in ARIA spa con l'indiretta CONCESSIONI AUTOSTRADALI LOMBARDE spa – CAL spa, AREXPO spa, CEFRIEL scarl, nonché in:
- AUTOSTRADA PEDEMONTANA LOMBARDA spa, relativamente alla quale ogni valutazione è rimessa a successivi provvedimenti in quanto la partecipazione è stata assunta nel 2021 e deve ancora essere completata l'acquisizione delle azioni possedute da Banca Intesa;
- Infrastrutture MILANO – CORTINA 2020 -2026 spa, costituita nello scorso mese di novembre per la realizzazione delle opere infrastrutturali relative alle Olimpiadi Milano Cortina 2026.

Una particolare attenzione è dedicata a FINLOMBARDA spa, che ha perfezionato il procedimento di emissione di strumenti finanziari quotati in mercati regolamentati entro i termini prescritti dal d. lgs. 175/2016 e a FNM spa, società quotata in borsa.

La qualificazione delle due società ha determinato e determina, a tutt'oggi, l'esclusione delle stesse dall'applicazione del D.lgs. 175/2016 in forza dell'art. 1, comma 5 del medesimo decreto legislativo, come ribadito nei piani di razionalizzazione adottati negli scorsi anni; a tale proposto deve essere considerato anche l'art. 26 del più volte citato D.lgs. 175/2016, i cui commi 2 e 3 stabiliscono, rispettivamente, la non applicazione dell'art. 4 dello stesso decreto alle società elencate nell'Allegato A (tra le quali "Gruppo Finlombarda" e "Gruppo Finlombarda Gestione SGR") nonché la possibilità di "... comunque mantenere le partecipazioni in società quotate detenute al 31 dicembre 2015".

Ciò posto, è bene rimarcare il ruolo strategico di entrambe le società nel quadro delle attività ed azioni di Regione Lombardia (RL) negli ambiti di competenza, che ha condotto a confermare il mantenimento delle relative partecipazioni.

Infatti, come già rimarcato nel provvedimento 2020, Finlombarda è la società finanziaria di RL, la cui mission è rappresentata dal concorso all'attuazione dei programmi regionali di sviluppo economico e sociale del territorio. Inoltre, in quanto società in house, è sottoposta al controllo analogo, soggiacendo a tutti i vincoli imposti dalla disciplina dettata con d.g.r. 6546 del 04.05.2017.

Infine, per quanto concerne il Gruppo FNM – nel quale FNM spa svolge funzioni di direzione e coordinamento strategico-operativo per tutte le controllate -, è di tutta evidenza il ruolo svolto nell'ambito del trasporto e della mobilità regionale, ruolo che è divenuto ancora più pregnante a seguito dell'acquisizione delle quote di Milano Serravalle – Milano Tangenziali spa, finalizzata alla creazione del primo polo integrato della mobilità ferroviaria e stradale in Lombardia.

# Allegato 2 - 4. Partecipazioni dirette in società con procedure di liquidazione
EXPO 2015 in liquidazione spa (quota del 20%): è prevista la chiusura delle attività liquidatorie entro il 31.12.2021.

SV.IM. CONSORTIUM – CONSORZIO PER LO SVILUPPO DELLE IMPRESE in liquidazione spa (quota del 0,05% pari a € 250,00): la società ha in corso una procedura fallimentare a seguito di provvedimento del Tribunale di Bari emesso in data 12.04.2017. Dalla visura camerale non risulta più la partecipazione di RL (0,05% pari a € 250). Non risultano altre informazioni.

# Allegato 2 - 5. Azioni di razionalizzazione
## 5.1 FUSIONE PER INCORPORAZIONE DI EXPLORA S.P.A. IN ARIA S.P.A.
A seguito dell'approvazione da parte del Consiglio regionale in data 15.12.2021 del PDL 197 è stata autorizzata la fusione per incorporazione di EXPLORA S.p.A in ARIA S.p.A. entro il termine del 30 aprile 2022.

## 5.2 CESSIONE STRUTTURA DI BACK OFFICE DEL CALL CENTER REGIONALE – ARIA S.P.A.
Con l'art. 4 – comma 17 della l.r. 6 agosto 2021 - n. 15 (Assestamento al bilancio 2021 – 2023) ARIA S.p.A. è stata autorizzata a costituire una società per la cessione, con procedura ad evidenza pubblica, del ramo d'azienda "Struttura di Back Office del call center regionale".

# Allegato 2 - 6. Ricognizione delle partecipazioni societarie possedute direttamente o indirettamente.
## A) PARTECIPAZIONI DIRETTE
### FINLOMBARDA SPA
Società che ha emesso strumenti finanziari quotati in mercati regolamentati (ex TUSP)

### FNM SPA
Società con azioni quotate in mercati regolamentati

### ARIA SPA
Con l'art. 4 – comma 17 della l.r. 6 agosto 2021 - n. 15 (Assestamento al bilancio 2021 – 2023) ARIA S.p.A. è stata autorizzata a costituire una società per la cessione, con procedura ad evidenza pubblica, del ramo d'azienda "Struttura di Back Office del call center regionale".

Con il PDL 197, approvato dal Consiglio regionale in data 15.12.2021 è stata autorizzata la fusione per incorporazione di Explora S.p.A. in ARIA S.p.A

### EXPLORA SPA
Con il PDL 197, approvato dal Consiglio regionale, in data 15.12.2021 è stata autorizzata la fusione per incorporazione di Explora S.p.A. in ARIA S.p.A

### Milano Serravalle Milano Tangenziali SPA
Per il 2020 era prevista la cessione della partecipazione a favore della quotata FNM Spa: la vendita è stata perfezionata, quindi da febbraio 2021 Milano Serravalle – Milano Tangenziali Spa è diventata una partecipazione indiretta di RL mediante FNM Spa.

### Tangenziali Esterne di Milano SPA (TEM)
Con l.r. 15/2021 è stata disposta la vendita delle partecipazioni azionarie di RL a favore di Milano Serravalle – Milano Tangenziali Spa per il valore complessivo di Euro 8.261.973,00. La cessione non si è ancora perfezionata in quanto è stata recentemente acquisita una perizia per la determinazione del valore della partecipazione.

## B) PARTECIPAZIONI INDIRETTE
### B2) Partecipazioni indirette detenute attraverso: MILANO SERRAVALLE – MILANO TANGENZIALI S.P.A.
Era prevista per l'anno 2020 la cessione della partecipazione in Milano Serravalle – Milano Tangenziali Spa a favore della quotata FNM Spa: la vendita è stata perfezionata, quindi da febbraio 2021 tutte le partecipate di Milano Serravalle – Milano Tangenziali Spa sono diventate partecipazioni indirette di RL mediante FNM Spa.

Ai sensi dell'art. 22 della l.r. 18/2020 è stata autorizzata la partecipazione di Regione Lombardia alla compagine azionaria di Autostrade Pedemontana Spa (APL Spa) attraverso sottoscrizione dell'aumento di capitale fino a Euro 350.000.000,00: la partecipazione detenuta direttamente da RL nel 2021 in APL Spa è pari al 53,77% del capitale sociale. La partecipazione in APL spa detenuta indirettamente da RL per il tramite di FNM spa - Milano Serravalle – Milano Tangenziali Spa è, nel 2021, pari al 36,66%.

### B3) Partecipazioni indirette detenute attraverso: TANGENZIALI ESTERNE DI MILANO SPA (TEM)
Con l.r. 15/2021 è stata disposta la vendita delle partecipazioni azionarie di RL in Tangenziali Esterne di Milano Spa (TEM Spa) a favore di Milano Serravalle – Milano Tangenziali Spa. La cessione di TEM Spa non si è ancora perfezionata in quanto è stata recentemente acquisita una perizia per la determinazione del valore della partecipazione.

### B4) Partecipazioni indirette detenute attraverso: FONDAZIONE REGIONALE PER LA RICERCA BIOMEDICA
La cessione era stata prevista nel piano 2020. Fondazione Regionale per la Ricerca Biomedica ha affidato ad una società esterna la valutazione del FAIR MARKET VALUE della partecipazione in NMS Group Spa ai fini dell'offerta sul mercato della quota del 10% di NMS detenuta dalla stessa. Tale attività non è stata ancora conclusa in conseguenza della mancata approvazione del bilancio 2020 della società.

# Allegato 2 - 8. Relazione tecnica
## 8.1. FUSIONE PER INCORPORAZIONE DI EXPLORA S.P.A. IN ARIA S.P.A.
Con il PDL 197, approvato dal Consiglio regionale in data 15.12.2021, è stata autorizzata la fusione per incorporazione di Explora S.p.A. in ARIA S.p.A entro il termine del 30 aprile 2022.

## 8.2. STRUTTURA DI BACK OFFICE DEL CALL CENTER REGIONALE – ARIA S.P.A.
Con l'art. 4 – comma 17 della l.r. 6 agosto 2021 - n. 15 (Assestamento al bilancio 2021 – 2023) ARIA S.p.A. è stata autorizzata a costituire una società per la cessione, con procedura ad evidenza pubblica, del ramo d'azienda "Struttura di Back Office del call center regionale".

# Allegato 2 - 9. Azioni di razionalizzazione previste in precedenti piani ancora da concludere
## 9.1. NMS GROUP SPA (10%):
si conferma la cessione a titolo oneroso della residua quota di partecipazione del 10% detenuta attraverso la Fondazione Regionale per la Ricerca Biomedica, successivamente alla valutazione del FAIR MARKET VALUE della partecipazione in NMS, prevista ai fini dell'offerta sul mercato.

## 9.2 TANGENZIALI ESTERNE DI MILANO SPA – TEM SPA (3,75%):
si conferma la cessione a titolo oneroso, a seguito dell'acquisizione della perizia relativa al valore della partecipazione.