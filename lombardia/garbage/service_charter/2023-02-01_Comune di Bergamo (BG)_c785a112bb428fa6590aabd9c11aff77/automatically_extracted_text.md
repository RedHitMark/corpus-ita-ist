# Premessa
Glossario e riferimenti normativi 1. Regolazione della qualità del servizio di gestione dei rifiuti urbani 2. Dove trovare la Carta della Qualità 3. Principi fondamentali 4. L'impegno del Gestore 5. L'impegno dei cittadini di Bergamo 6. Ascoltare i cittadini per migliorare i servizi 7. Obblighi di servizio riguardanti la gestione della TARI 8. Obblighi riguardanti il servizio operativo 9. Punti di contatto con l'utente inerenti al servizio 10. Continuità e regolarità del servizio di raccolta e trasporto 11. Continuità e regolarità del servizio di spazzamento e lavaggio delle strade 12. I servizi erogati 13.

# MOVIMENTO CONSUMATORI
Sede territoriale per Bergamo: Via Albert Einstein, 37 -24126 Bergamo Tel: 3334648069 -email: bergamo@movimentoconsumatori.it Sede Regionale: Via Pepe, 14 -20159 Milano Tel: 02 80583136 -email: info@movimentoconsumatorimilano.it ADICONSUM Sede territoriale per Bergamo: Via Carnovali, 88/A -24126 Bergamo Tel: 035 324585 -email: adiconsum@bergamo.cisl.it Sede Regionale: Via G. Vida, 10 -20127 Milano Tel: 02 89355520 -email: regionale@adiconsumlombardia.it ASSOUTENTI Sede territoriale per Bergamo: Via Sant'Orsola, 31 -24122 Bergamo Tel: 035 236508 -email: assoutentibergamo@gmail.com Sede Regionale: Via Pinturicchio, 21 -20133 Milano Tel: 02 89072316 -email: info@assoutenti.lombardia.it FEDERCONSUMATORI Sede territoriale per Bergamo: Via Garibaldi, 3 -24122 Bergamo Tel: 035 3594430 -email: federconsumatoribergamo@cgil.lombardia.it Sede Regionale: Via Palmanova, 22 -20132 Milano Tel: 02 60830081 email: federconsumatori@federconsumatori.lombardia.it Il presente documento è stato redatto e valutato con la collaborazione delle associazioni di seguito riportate che pertanto sono le uniche firmatarie della Carta dei Servizi:

# Glossario e riferimenti normativi Premessa
Il Comune di Bergamo assicura la gestione dei servizi di igiene urbana sul proprio territorio nel rispetto delle modalità, dei principi di qualità e degli standard dichiarati nella presente Carta della Qualità del servizio integrato di gestione dei rifiuti urbani (in seguito Carta della Qualità).

La predisposizione e adozione di una Carta della Qualità è finalizzata a garantire chiarezza e trasparenza nel rapporto tra gli utenti e il Comune. Tale documento rappresenta infatti lo strumento grazie al quale il singolo cittadino conosce:

• che cosa deve attendersi dai servizi garantiti dal Comune nonché, se del caso, dalle società che operativamente svolgono tali servizi costituendo allo stesso tempo un mezzo di controllo del rispetto degli impegni presi; • le regole di relazione tra utenti e Gestore del servizio di gestione dei rifiuti urbani.

Gli utenti serviti sono le utenze domestiche e le utenze non domestiche che producono rifiuti urbani così come definiti dalle norme di settore. I servizi erogati, che rientrano nell'ambito di applicazione delle normative di settore (a partire innanzitutto dal D.Lgs. 152/06 e s.m.i.), della specifica regolazione da parte dell'Autorità di Regolazione per Energia, Reti e Ambiente, di seguito ARERA (ai sensi della Legge n.205 del 27 dicembre 2017) e, a livello locale, dello specifico Regolamento Comunale, comprendono in sintesi le seguenti attività:

• attività di gestione tariffe e rapporto con gli utenti; • attività di raccolta e trasporto; • attività di spazzamento e lavaggio delle strade (compresa attività di gestione piattaforma ecologica).

# Il Gestore dell'attività di gestione tariffe e rapporto con gli utenti sono il Comune di Bergamo e Aprica Spa
Il Gestore della raccolta e trasporto è Aprica Spa Il Gestore dello spazzamento e del lavaggio delle strade è Aprica Spa

• Attivazione è l'avvio del servizio integrato di gestione dei rifiuti urbani;

• Attività di gestione tariffe e rapporto con gli utenti comprende le operazioni di: i) controllo e accertamento, riscossione (incluse le attività di invio degli avvisi di pagamento); ii) gestione del rapporto con gli utenti (inclusa la gestione reclami) anche mediante sportelli dedicati o call-center; iii) gestione della banca dati degli utenti e delle utenze, dei crediti e del contenzioso; iv) promozione di campagne ambientali; v) prevenzione della produzione di rifiuti urbani; • Attività di raccolta e trasporto comprende le operazioni di raccolta (svolta secondo diversi modelli di organizzazione del servizio) e di trasporto dei rifiuti urbani verso impianti di trattamento, di smaltimento, di riutilizzo e/o recupero; • Attività di spazzamento e lavaggio delle strade comprende le operazioni di spazzamento meccanizzato, manuale e misto -e di lavaggio delle strade e del suolo pubblico, svuotamento cestini e raccolta foglie, escluse le operazioni di sgombero della neve dalla sede stradale e sue pertinenze, effettuate al solo scopo di garantire la loro fruibilità e la sicurezza del transito; • Autorità è l'Autorità di Regolazione per Energia Reti e Ambiente (ARERA); • Carta della qualità è il documento, redatto in conformità alla normativa in vigore, in cui sono specificati gli obblighi e i livelli di qualità attesi per i servizi erogati e le loro modalità di fruizione, incluse le regole di relazione tra utenti e Gestore del servizio di gestione dei rifiuti urbani; • Cessazione del servizio è la disattivazione del servizio nel caso di raccolta domiciliare o di raccolta stradale e di prossimità con accesso controllato; • Contenitore sovra-riempito è il contenitore il cui volume risulta saturato, impedendo ulteriori conferimenti da parte degli utenti; • D.M. 20 aprile 2017 è il decreto del Ministro dell'Ambiente e della Tutela del Territorio e del Mare di concerto con il Ministro dell'Economia e delle Finanze del 20 aprile 2017; • D.P.R. 158/99 è il decreto del Presidente della Repubblica 27 aprile 1999, n. 158; • Decreto del Presidente della Repubblica 445/00 è il decreto del Presidente della Repubblica 28 dicembre 2000, recante "Disposizioni legislative in materia di documentazione amministrativa"; • Decreto legislativo 116/20 è il decreto legislativo 3 settembre 2020, n.116, recante "Attuazione della direttiva (UE) 2018/851 che modifica la direttiva 2008/98/CE relativa ai rifiuti e attuazione della direttiva (UE) 2018/852 che modifica la direttiva 1994/62/CE sugli imballaggi e i rifiuti di imballaggio"; • Decreto legislativo 152/06 è il decreto legislativo 3 aprile 2006, n. 152, recante "Norme in materia ambientale" e s.m.i.; • Decreto-legge 41/21 è il decreto-legge 22 marzo 2021, recante "Misure urgenti in materia di sostegno alle imprese e agli operatori economici, di lavoro, salute e servizi territoriali, connesse all'emergenza da COVID-19";

• Disservizio è il non corretto svolgimento del servizio integrato di gestione dei rifiuti urbani ovvero dei singoli servizi che lo compongono che provoca disagi all'utente o interruzioni del servizio senza, tuttavia, generare situazioni di pericolo per l'ambiente, le persone o le cose; • Documento di riscossione è l'avviso o invito di pagamento, trasmesso/a all'utente del servizio integrato di gestione dei rifiuti urbani, ovvero dei singoli servizi che lo compongono; • Ente di governo dell'Ambito è il soggetto istituito ai sensi del decreto legge 13 agosto 2011, n. 138;  Programma delle attività di raccolta e trasporto è il documento redatto dal Gestore, in coerenza con quanto previsto dal Contratto di servizio, in cui viene riportata la pianificazione del servizio di raccolta e trasporto all'interno della gestione di riferimento; • Programma delle attività di spazzamento e lavaggio è il documento redatto dal Gestore, in coerenza con quanto previsto dal Contratto di servizio, in cui viene riportata la pianificazione del servizio di spazzamento e lavaggio delle strade all'interno della gestione di riferimento; • Reclamo scritto è ogni comunicazione scritta fatta pervenire al Gestore, anche per via telematica, con la quale l'utente, o per suo conto un rappresentante legale dello stesso o un'Associazione di consumatori, esprime lamentele circa la non coerenza del servizio ottenuto con uno o più requisiti definiti da leggi o provvedimenti amministrativi, dal regolamento di servizio, ovvero circa ogni altro aspetto relativo ai rapporti tra Gestore e utente, a eccezione delle richieste scritte di rettifica degli importi addebitati e delle segnalazioni per disservizi; • Richiesta scritta di rettifica degli importi addebitati è ogni comunicazione scritta, fatta pervenire al Gestore dell'attività di gestione tariffe e rapporto con gli utenti, anche per via telematica, con la quale l'utente esprime, in relazione ad importi già pagati, osservazioni circa la determinazione degli importi addebitati; • Rifiuti urbani sono i rifiuti di cui all'articolo 184, comma 2, del decreto legislativo 152/06 e s.m.i.; • TQRIF è il Testo unico per la regolazione della qualità del servizio di gestione dei rifiuti urbani, di cui all'Allegato A alla deliberazione 18 gennaio 2022, 15/2022/R/RIF; • Segnalazione per disservizio comunicazione di un disservizio effettuata tramite servizio telefonico, posta inclusa la posta elettronica, o sportello (fisico e online), ove previsto; • Servizio di ritiro dei rifiuti su chiamata è il servizio di raccolta domiciliare dei rifiuti urbani che per natura o dimensione non sono compatibili con le modalità di raccolta domiciliare o stradale e di prossimità adottate ordinariamente nella gestione, quali, ad esempio, i rifiuti ingombranti, i RAEE, sfalci e potature; • Servizio integrato di gestione comprende il complesso delle attività volte a ottimizzare la gestione dei rifiuti urbani (indipendentemente dalla classificazione che assumono durante il loro percorso) vale a dire: l'attività di raccolta e trasporto, l'attività di trattamento e smaltimento, l'attività di trattamento e recupero, l'attività di spazzamento e lavaggio delle strade, nonché l'attività di gestione tariffe e rapporto con gli utenti; • Servizio telefonico è il servizio che permette all'utente di mettersi in contatto con il proprio Gestore per richiedere informazioni, segnalare disservizi, prenotare il servizio di ritiro su chiamata, richiedere la sostituzione delle attrezzature per la raccolta domiciliare, e per ogni altra prestazione che il Gestore rende tramite tale punto di contatto; • Sportello fisico è un punto di contatto sul territorio, che permette all'utente di inoltrare: reclami, richieste di informazioni, di rettifica degli importi addebitati. L'utente può altresì prenotare il servizio di ritiro su chiamata, segnalare disservizi, richiedere la sostituzione delle attrezzature per la raccolta domiciliare, nonché ogni altra prestazione che il Gestore rende tramite tale punto di contatto;

• Sportello online è la piattaforma web che permette all'utente di inoltrare: reclami, richieste di informazioni, di rettifica degli importi addebitati. L'utente può altresì prenotare il servizio di ritiro su chiamata, segnalare disservizi, richiedere la sostituzione delle attrezzature per la raccolta domiciliare, nonché ogni altra prestazione che il Gestore rende tramite tale punto di contatto; • TARI è la tariffa istituita ai sensi dell'articolo 1, commi 639 e 651, della legge 147/13; • Tariffa corrispettiva è la tariffa istituita ai sensi dell'articolo 1, comma 668, della legge 147/13; Gli obblighi e standard generali di qualità contrattuale e tecnica applicabili allo schema regolatorio di riferimento sono riportati, rispettivamente, nell'Allegato 1 e 2 alla presente Carta della Qualità. In aggiunta, il Comune di Bergamo ha definito gli obblighi di servizio e standard di qualità migliorativi e ulteriori rispetto a quelli previsti nello schema regolatorio di riferimento di cui all'Allegato 3.

Dal momento che le attività incluse nel servizio integrato di gestione rifiuti sono svolte da soggetti distinti, il Comune, ai sensi del TQRIF, ha individuato i seguenti gestori obbligati agli adempimenti previsti dalla regolazione in materia: a) il Gestore dell'attività di gestione e tariffe e rapporto con gli utenti per le prestazioni inerenti: I.

all'attivazione, variazione o cessazione delle utenze II. alle richieste scritte di informazioni attinenti alla TARI III. alle richieste di rettifica degli importi addebitati IV. ai punti di contatto con l'utente quali, gli sportelli fisici, lo sportello online e il servizio telefonico V. alle modalità di pagamento, rettifica degli importi non dovuti; b) il Gestore della raccolta e trasporto e dello spazzamento e lavaggio delle strade per le prestazioni inerenti: I.

ai reclami, alle richieste scritte di informazioni attinenti alle attività di propria competenza II. al ritiro dei rifiuti su chiamata III. agli interventi per disservizi e per la consegna e sostituzione delle attrezzature per la raccolta domiciliare IV. alle disposizioni relative alla continuità e regolarità del servizio di raccolta e trasporto e di spazzamento e lavaggio delle strade V. alla sicurezza del servizio VI. all'attività di ritiro ingombranti per le prestazioni inerenti al ritiro dei rifiuti su chiamata.

# Dove trovare la Carta della Qualità 3. Principi fondamentali
La Carta della Qualità viene revisionata con cadenza biennale. Quanto descritto in questa edizione è aggiornato a Novembre 2022.

A fronte di importanti revisioni del servizio, il Gestore si impegna a pubblicare sui siti www.apricaspa.it e www.comune.bergamo.it gli aggiornamenti periodici, anche nel corso dell'anno, per essere sempre più trasparente e vicino ai cittadini. Nel caso fosse necessario informare tempestivamente i cittadini, il Gestore si servirà anche di altre modalità di comunicazione (fatture, volantinaggio, App, etc).

La Carta della Qualità è a disposizione di tutti gli utenti ed è possibile:

• scaricarla dal sito www.apricaspa.it • scaricarla dal sito www.comune.bergamo.it • richiederla presso gli uffici di Aprica in via Moroni n° 337 a Bergamo • richiederla presso gli uffici della Piattaforma Ecologica di Aprica in via Goltara a Bergamo • richiederla presso gli uffici Comunali del Servizio Ecologia e Ambiente a Palazzo Uffici -p.zza Matteotti n° 3 • richiederla presso le sedi delle Associazioni dei Consumatori

# Eguaglianza
Il Gestore, nell'erogazione del servizio di gestione dei rifiuti urbani, rispetta il principio di eguaglianza dei diritti degli utenti e di non discriminazione per gli stessi. Nell'erogazione dei servizi non può essere compiuta nessuna distinzione per motivi di sesso, razza, lingua, religione e opinione politica. Viene inoltre garantita la parità di trattamento del servizio prestato fra le diverse aree geografiche e fra le diverse categorie di utenti, nei limiti resi possibili dalle caratteristiche tecniche e funzionali del sistema infrastrutturale gestito. Il Gestore presta una particolare attenzione/adotta particolari iniziative nell'erogazione dei servizi, nei confronti dei soggetti disabili, nonché degli anziani e di appartenenti a fasce sociali deboli.

# Imparzialità
Il Gestore adotta nei confronti degli utenti un comportamento ispirato a criteri di obiettività, giustizia e imparzialità.

# Sostenibilità, efficacia ed efficienza del servizio
Obiettivo prioritario per il Comune di Bergamo è il conseguimento della massima sostenibilità del ciclo di gestione dei rifiuti urbani prodotti in ambito comunale, sia per quanto attiene gli aspetti ambientali, sia per quanto attiene gli aspetti sociali. Tale sostenibilità deve peraltro abbinarsi alla massima efficacia ed efficienza dei servizi resi alla comunità locale.

# Coinvolgimento degli utenti e incentivi
Per una migliore gestione dei rifiuti il Comune di Bergamo adotta ogni misura atta al coinvolgimento attivo degli utenti in tutte le fasi della gestione stessa. Possono essere previsti quindi l'incentivazione delle persone, associazioni, aziende, scuole che si siano particolarmente distinte nel favorire le iniziative delle raccolte differenziate dei rifiuti urbani, quali:

• attestati di benemerenza, conferiti di norma annualmente, sulla base dei rendiconti periodici della raccolta differenziata, a riconoscimento delle iniziative più meritevoli e dell'impegno profuso; • premi materiali, da distribuirsi in occasioni di particolari campagne di lancio e sensibilizzazione dell'iniziativa.

# Informazioni e comunicazioni agli utenti
Il Comune di Bergamo garantisce la più ampia e immediata informazione agli utenti, in relazione alle tematiche di interesse. Tale informazione deve essere esaustiva, chiara e trasparente. Il Comune di Bergamo, con il supporto del Gestore, persegue l'attuazione di programmi di educazione e di informazione ambientale per garantire la partecipazione degli utenti, per far crescere una consapevolezza diffusa sull'ambiente, per ottenere la piena collaborazione dei cittadini nella gestione dei rifiuti e in generale della conservazione dell'ambiente; in tali programmi possono essere opportunamente coinvolte le istituzioni scolastiche e le associazioni ambientaliste e culturali. Si prevede inoltre la raccolta e valutazione, anche tramite campionamenti statistici, dei giudizi e delle proposte dei cittadini riguardo la qualità del servizio di gestione dei rifiuti.

# Continuità del servizio di igiene urbana
I servizi contemplati nella presente Carta della Qualità sono da considerarsi a ogni effetto servizi pubblici, costituendo quindi attività di pubblico interesse e non possono essere sospesi o abbandonati, salvo casi di forza maggiore. Il Comune di Bergamo si impegna a garantire pertanto la continuità e regolarità dei servizi di igiene urbana, avvalendosi degli uffici che consentono di controllare e monitorare lo svolgimento regolare delle azioni programmate dal Gestore. In caso di astensione dal lavoro del personale per sciopero, il Comune si impegna al rispetto delle norme di legge, fornendo la dovuta informazione agli utenti prima dell'inizio dello sciopero, nelle forme adeguate, dei modi, tempi ed entità di erogazione dei servizi nel corso dello stesso e delle misure per la loro riattivazione, anche tenuto conto delle disposizioni previste ai sensi del TITR e del TQRIF in relazione alla:

• continuità e regolarità dei servizi di raccolta e trasporto e spazzamento e lavaggio delle strade; • sicurezza del servizio di gestione dei rifiuti urbani.

# L'impegno del Gestore
Aprica, società del Gruppo A2A, la prima Life Company italiana, che progetta e fornisce servizi per la raccolta, il trasporto dei rifiuti, la pulizia delle strade e delle attività essenziali per l'igiene ambientale e il decoro delle città e dei comuni, ha l'obiettivo di accrescere il proprio valore e fornire il miglior servizio ai clienti, alle comunità e al territorio, operando nel rispetto dei principi della qualità, dell'ambiente e della sicurezza e di salvaguardia della salute dei lavoratori e dei cittadini della comunità in cui opera.

# Garantire la qualità dei servizi
Sulla base del Contratto di Servizio per la disciplina del servizio di raccolta e trasporto dei rifiuti solidi urbani e igiene urbana sottoscritto dal Comune di Bergamo e Aprica Spa, il Gestore si impegna a:

• effettuare i servizi con continuità, regolarità, efficienza ed efficacia. Il Comune di Bergamo effettua controlli, anche in collaborazione con le Associazioni dei Consumatori, per verificare il rispetto da parte del Gestore degli obblighi contrattuali e applica, in caso di comprovata inadempienza, le penali previste all'art. 23 del Contratto di Servizio sottoscritto tra Comune di Bergamo e Aprica Spa; • adottare modalità di trattamento dei rifiuti che rappresentino la migliore opzione ambientale al fine di ridurre e minimizzare gli impatti derivanti dalla gestione dei rifiuti; • assolvere gli obblighi di legge in materia di sicurezza nei luoghi di lavoro; • garantire un comportamento corretto e accurato del proprio personale; • far rispettare il Regolamento per la Gestione dei Rifiuti del Comune di Bergamo, con l'applicazione di sanzioni pecuniarie che saranno comminate dal Comune nel caso di inosservanza, e informare i cittadini in modo puntuale; • utilizzare per lo svolgimento dei servizi di igiene urbana prodotti eco-compatibili; • garantire il supporto complessivo per le persone in difficoltà/fasce deboli.

# Gli Ispettori Ecologici del Gestore
L'articolo 57 del vigente Regolamento per la disciplina dei servizi di gestione dei rifiuti urbani N. 5 Reg/76/20 prop. nella seduta del 01/02/2021, stabilisce che le violazioni alle norme dello stesso vengano accertate dal Corpo di Polizia Locale, dalle Guardie Ecologiche Volontarie del Comune di Bergamo e dal personale del Gestore (Ispettori Ecologici) espressamente incaricati con provvedimento comunale. Pertanto, al personale del Gestore che ha frequentato un corso di formazione presso la Polizia Locale ed è ritenuto idoneo dalla stessa, viene conferita con Decreto del Sindaco la qualifica di Ispettore Ecologico per l'accertamento delle violazioni al Regolamento per la gestione dei rifiuti urbani ed assimilati, all'art. 192 del D. Lgs. N. 152/2006 e sue successive modifiche ed integrazioni e al Regolamento di Polizia Urbana. Gli Ispettori Ecologici del Gestore, anche con il supporto della Polizia Locale, operano per i controlli che riguardano principalmente i conferimenti non corretti (modalità e orari stabiliti dal Regolamento rifiuti) e il rispetto del decoro urbano (corrette modalità di differenziazione dei rifiuti, scarico abusivo di rifiuti su suolo pubblico, mancata raccolta delle deiezioni da parte dei conduttori di cani, ecc.). Gli ispettori si limitano alla redazione del verbale di accertamento, poiché la sanzione viene comminata dalla Polizia Locale, con la quale vi è un confronto costante. Gli ispettori ecologici di Bergamo sono 5 dedicati al controllo del territorio.

# L'impegno dei cittadini di Bergamo
Bergamo pulita, vivibile e autonoma nello smaltimento dei propri rifiuti è il risultato del servizio progettato dall'Amministrazione e dell'attenzione dei cittadini. Perciò con la Carta della Qualità, oltre a fare appello allo spirito di collaborazione e al senso civico, l'Amministrazione chiede ai cittadini di rispettare le norme contenute nel Regolamento Comunale per la gestione dei rifiuti urbani e le buone prassi di seguito riportate in sintesi:

• effettuare una corretta raccolta differenziata separando e conferendo i materiali riciclabili secondo le indicazioni fornite nell'apposita guida messa a disposizione dal Comune e dal Gestore, disponibile sul sito www.apricaspa.it nella sezione Raccolta differenziata; • utilizzare gli appositi contenitori per la raccolta dei rifiuti, quali pile, farmaci, indumenti usati; • esporre a filo strada i sacchi e i contenitori nei tempi e nei modi stabiliti dal

Regolamento Comunale e specificati nel calendario di zona, evitando di ingombrare troppo a lungo le vie con i rifiuti; • esporre esclusivamente i sacchi degli imballaggi in plastica e dell'indifferenziato codificati; • non abbandonare per strada i rifiuti ingombranti, ma telefonare al Gestore per il ritiro a domicilio o portarli presso la Piattaforma Ecologica; • usare sempre i cestini getta rifiuti stradali per lo scopo a cui sono destinati e solo per piccoli rifiuti; • non gettare per terra i mozziconi di sigaretta (L. 221 del 28 dicembre 2015) e nelle passeggiate con il cane munirsi di apposita attrezzatura, sacchetti o palette, per l'immediata rimozione delle deiezioni che vanno depositate nei cestini getta rifiuti; • in caso di nevicate rimuovere la neve dal marciapiede pubblico di fronte alla propria abitazione; • contribuire alla riduzione dei rifiuti limitando l'acquisto di prodotti con imballaggio eccessivo, preferendo prodotti sfusi e scegliendo, quando l'imballaggio è indispensabile, quelli mono materiale più facilmente riciclabili; • conferire i beni ancora funzionanti al Centro del Riuso sito presso la Piattaforma Ecologica di Via Goltara 23, aperto dal lunedì al sabato dalle ore 8:00 alle ore 13:00 e dalle ore 14:00 alle ore 19:00; • il Regolamento Comunale può essere scaricato dai siti internet:

www.apricaspa.it e www.comune.bergamo.it.

# Ascoltare i cittadini per migliorare i servizi
In aggiunta alle attività di monitoraggio effettuate da parte del Comune di Bergamo, il Gestore si impegna a:

• verificare con continuità la soddisfazione dei cittadini sulla qualità dei servizi forniti attraverso sondaggi di opinione con cadenza annuale; • redigere, statistiche di segnalazioni e reclami giunti al Servizio Clienti per consentire la massima trasparenza agli Uffici Comunali; • pianificare incontri periodici con l'Amministrazione Comunale e le Associazioni dei Consumatori per un confronto sulla qualità dei servizi; • concordare e coordinare con l'Amministrazione Comunale la divulgazione annuale dei risultati delle verifiche compiute, indicando gli accorgimenti adottati per aumentare la soddisfazione dei cittadini; • attivare un tavolo di lavoro e di confronto permanente con le Associazioni dei Consumatori riconosciute a livello provinciale/regionale firmatarie del protocollo d'intesa con il Comune e con le competenti strutture del Comune stesso, al fine di esaminare i risultati ottenuti e migliorare il servizio reso.

# La Customer Satisfaction dei servizi erogati dal Gestore
Attraverso le ricerche di customer satisfaction che vengono effettuate con cadenza biennale, il Gestore si pone l'obiettivo di verificare la qualità dei servizi erogati alla città di Bergamo. Le procedure che si sono adottate nel passato e che si adotteranno per l'indagine di customer satisfaction prevedono l'analisi e la verifica della soddisfazione percepita dai clienti in merito all'importanza che attribuiscono alle caratteristiche principali dei differenti servizi. I servizi gestiti dal Gestore che possono essere presi in esame sono:

• raccolta rifiuti;

• pulizia strade e marciapiedi;

• installazione e svuotamento dei cestini stradali getta rifiuti;

• pulizia pozzetti (individuati insieme all'Amministrazione) e caditoie stradali;

• sgombero della neve;

• sterramento e diserbo di strade e aree pubbliche;

• lavaggio e disinfezione delle fontane;

• cancellazione scritte su edifici pubblici;

• servizio di raccolta dei rifiuti urbani prodotti presso i cimiteri comunali;

• raccolta siringhe abbandonate;

• gestione della Piattaforma Ecologica.

La metodologia adottata, da concordare preventivamente con l'Amministrazione Comunale e discussa nell'ambito del tavolo di lavoro permanente con le Associazioni dei Consumatori firmatarie del protocollo d'intesa con il Comune, potrebbe prevedere sia la distribuzione di questionari, sia interviste telefoniche, sia "focus group" che coinvolgano le famiglie residenti nel Comune di Bergamo e operatori commerciali con attività a Bergamo (commercio all'ingrosso e al dettaglio, alberghi, ristoranti e bar). La rilevazione dei livelli di soddisfazione degli intervistati in merito ai servizi erogati da Aprica sarà perseguita attraverso una specifica metodologia in modo da evidenziare i settori in cui gli stessi registrano un adeguato livello di soddisfazione dell'utenza.

Grazie allo strumento della customer satisfaction è possibile mettere in evidenza i trend con le precedenti rilevazioni e le prestazioni che potrebbero risultare inferiori alle aspettative degli utenti, per i quali il Gestore provvederà a individuare azioni di miglioramento.

# Progetti di educazione ambientale
Aprica collabora con le Direzioni Didattiche per promuovere all'interno degli Istituti Scolastici la crescita di una cultura rispettosa dell'ambiente. Le attività proposte affrontano le diverse tematiche legate ai rifiuti (produzione, riduzione, raccolta, corretto smaltimento etc.) attraverso incontri svolti negli Istituti, durante i quali gli alunni possono interagire con domande relative ai temi trattati. Durante gli interventi di educazione ambientale, l'Operatore del Gestore consegna materiale informativo specifico. Il Gestore è sempre disponibile a fornire tutte le indicazioni necessarie e a istituire, con la collaborazione del personale docente e ausiliario, le più idonee modalità di Raccolta Differenziata all'interno della scuola. Il Comune di Bergamo, Assessorato all'Ambiente e Assessorato all'Istruzione, in collaborazione con il Gestore, organizza per ogni anno scolastico specifici progetti. Si tratta di progetti di educazione ambientale rivolti alle scuole primarie e alle scuole secondarie di primo grado, finalizzati a diffondere la prevenzione dei rifiuti, la cultura dell'uso senza sprechi delle risorse naturali, la promozione della Raccolta Differenziata e l'adozione di "buone pratiche" nelle strutture scolastiche, attraverso un percorso coordinato dagli insegnanti sulla base di materiale informativo e di interventi formativi tenuti da esperti coordinati dal Gestore.

# Obblighi di servizio riguardanti la gestione della TARI a)
Per ogni disposizione inerente all'applicazione della TARI, si rimanda al "Regolamento per l'applicazione della Tassa sui Rifiuti (TARI)" approvato dal Comune, consultabile e scaricabile dal sito istituzionale del Comune di Bergamo, alla sezione "Statuto e regolamenti", che disciplina gli aspetti collegati al prelievo.

b) Il modulo per la dichiarazione TARI è disponibile sul sito internet istituzionale del Comune di Bergamo alla sezione "Tributi e Catasto" -"Sportello Telematico", in modalità anche stampabile, ed è inoltre reperibile presso gli sportelli fisici di assistenza alla TARI. Il modulo può essere trasmesso dal contribuente con le seguenti modalità:

• via e-mail, indirizzata a protocollo@cert.comune.bergamo.it;

• mediante consegna allo sportello fisico di via Suardi, 26 -Bergamo;

• compilabile online accedendo allo sportello telematico https://www.comune.bergamo.it/auth-service/login c) Gli uffici di gestione della TARI garantiscono risposte chiare e comprensibili alle richieste di variazione e di presentazione della dichiarazione.

Il personale a contatto con l'utente ha la competenza e l'esperienza necessarie per fornire risposte adeguate e dettagli esaurienti sulle modalità per regolarizzare la posizione di ciascuno, assicurando la necessaria assistenza. Il personale addetto è tenuto a trattare con cortesia e rispetto tutti gli utenti e a fornire risposte chiare, complete e precise, utilizzando un linguaggio comprensibile alla totalità degli utenti.

# d)
Le richieste dell'utenza devono essere formulate in forma precisa, per iscritto e con tutte le informazioni necessarie per individuare il problema e facilitare l'accertamento di quanto segnalato. Gli uffici preposti alla Tassa Rifiuti sono a disposizione per ascoltare, accettare e registrare eventuali suggerimenti e/o reclami riguardanti disservizi inerenti la riscossione della TARI.

e) I moduli per rettifiche riguardanti la TARI e per la richiesta scritta di aggiornamento degli importi addebitati sono scaricabili dal sito internet istituzionale del Comune di Bergamo alla sezione "Tributi e Catasto" -"Sportello Telematico", e sono inoltre disponibili presso gli sportelli fisici di assistenza TARI, ovvero compilabili online. I moduli possono essere trasmessi con le seguenti modalità:

• via e-mail, indirizzata a protocollo@cert.comune.bergamo.it;

• mediante consegna allo sportello fisico;

• compilabili online.

f) Qualora l'utente indichi nel proprio modulo riguardante la TARI, ovvero nella richiesta scritta di informazioni e di rettifica degli importi addebitati, un recapito di posta elettronica, gli uffici preposti alla TARI utilizzano anche tale recapito tra le possibili scelte per l'invio della risposta. Le risposte alle richieste scritte di informazioni o di rettifica degli importi addebitati devono essere motivate, complete, chiare e comprensibili.

g) La messa a disposizione agli utenti dello sportello fisico e online per la gestione della TARI, costituisce un servizio migliorativo finalizzato a consentire un facile punto di contatto con l'utente.

Il Gestore dell'attività di rapporto con gli utenti e il Gestore della raccolta e trasporto mettono a disposizione uno sportello online, accessibile tramite il sito web istituzionale dell'Ente. Il Comune, in accordo con il Gestore, in un'ottica di tutela degli utenti con bassi livelli di digitalizzazione, ha previsto l'apertura di uno sportello/i fisico a cui l'utente può rivolgersi per richiedere assistenza.

Le informazioni reperibili allo sportello fisico sono disponibili anche attraverso il sito web dell'Ente e del Gestore. 

# Procedura di presentazione dei reclami scritti e richieste di informazioni
Il modulo per il reclamo scritto inerente al servizio operativo è scaricabile dalla home page del sito internet del Gestore, disponibile presso i punti di contatto con l'utente, o scaricabile al seguente link: www.apricaspa.it/sites/local.aprica.it/files/2020-06/modulo-reclamo-aprica.pdf È fatta salva la possibilità per l'utente di inviare al Gestore il reclamo scritto senza utilizzare il modulo di cui sopra, purché la comunicazione contenga obbligatoriamente almeno gli stessi campi obbligatori sotto riportati:

a) il recapito postale, di posta elettronica o fax dell'utente; b) i dati identificativi dell'utente:

• il nome, il cognome e il codice fiscale;

• il recapito postale e/o l'indirizzo di posta elettronica;

• il servizio a cui si riferisce il reclamo (raccolta e trasporto, spazzamento e lavaggio delle strade).

# Risposta del Gestore
Qualora l'utente indichi nel proprio reclamo, ovvero nella richiesta scritta di informazioni, un recapito di posta elettronica, il Gestore utilizza in via prioritaria tale recapito per l'invio della risposta motivata.

Il Gestore formula risposte motivate, complete, chiare e comprensibili, ai reclami scritti e alle richieste scritte di informazioni. Tale procedura prevede che nel minor tempo possibile e comunque non oltre trenta giorni lavorativi, il cittadino sia informato sugli accertamenti compiuti e sui termini entro i quali l'azienda provvederà a eliminare le irregolarità riscontrate e a riparare i danni eventualmente arrecati. Il tempo medio di risposta dell'azienda è di 7 giorni solari dalla data di ricezione del reclamo.

In caso di mancata risposta o di risposte ritenute insoddisfacenti in merito a segnalazioni o reclami su qualsiasi servizio elencato nella presente Carta della Qualità, il cittadino può rivolgersi al Comune e/o alle Associazioni dei Consumatori e dare avvio alla procedura di confronto con il Gestore.

La procedura non comporta costi per il cittadino e può consentire una più rapida soluzione del reclamo. Il Comune di Bergamo si fa garante del corretto svolgimento del confronto.

# Tutelare i cittadini dando risposte concrete ai reclami
I reclami sul mancato rispetto di quanto dichiarato nella Carta della Qualità vanno, di norma, presentati al Gestore, il quale si impegnerà a informare il Comune sulla quantità e tipologia dei reclami. Il Comune renderà disponibili i suddetti dati alle Associazioni dei Consumatori.

# Punti di contatto con l'utente inerenti al servizio
Aprica gestisce l'accessibilità alle informazioni e all'ascolto attraverso i seguenti canali di contatto: numero verde, form online, App, mail info.apricaspa@a2a.eu

# Numero verde 800 437678
Accessibile gratuitamente sia da rete fissa che da cellulare dal lunedì al venerdì dalle 8 alle 20, sabato e festivi (domenica esclusa) dalle 8 alle 15. Puoi richiedere informazioni sui servizi di raccolta e pulizia della tua città e sul corretto smaltimento dei rifiuti, inoltrare reclami e segnalazioni, richiedere servizi, prenotare il ritiro dei rifiuti ingombranti.

Canali scritti (App PULIamo, form online sito www.apricaspa.it, email info.apricaspa@a2a.eu)

Puoi richiedere informazioni sui servizi di raccolta e pulizia della tua città e sul corretto smaltimento dei rifiuti, inoltrare reclami e segnalazioni. Segnalare problemi sul territorio.

# App
PULIamo è l'applicazione gratuita che guida i cittadini, nel mondo dei servizi di igiene urbana. Inserendo il proprio indirizzo l'utente ha a disposizione tutti i servizi di igiene urbana offerti dal Gestore nel Comune di Bergamo. L'applicazione fornisce i giorni di raccolta dei rifiuti presso l'indirizzo prescelto e tutte le informazioni necessarie per una corretta raccolta differenziata. Inoltre, dove disponibile, consente di richiedere il ritiro dei rifiuti ingombranti, di segnalare situazioni anomale (ad esempio: discariche abusive, cestini pieni etc.), di conoscere l'ubicazione della piattaforma ecologica e il giorno dello spazzamento strade con divieto di sosta.

L'App PULIamo si è arricchita di una nuova funzionalità rapida e di facile utilizzo, attraverso la quale il cittadino può conoscere come separare e conferire correttamente gli imballaggi, anche quelli composti da più materiali, di oltre 1.600.000 articoli presenti sul mercato, nei diversi contenitori per la raccolta differenziata. Nel caso in cui il codice a barre del prodotto scansionato non sia presente nell'elenco è possibile inviare una segnalazione per richiederne l'integrazione nel database.

La nuova funzionalità va a integrare la guida 'dovelobutto' già disponibile da tempo sull'applicazione e che consente di scoprire, attraverso un motore di ricerca, come conferire correttamente le diverse tipologie di rifiuto.

# Obblighi e requisiti minimi dello sportello fisico e online
Il Gestore della raccolta e trasporto mette a disposizione uno sportello online, accessibile dalla home page del proprio sito internet o raggiungibile tramite applicazioni dedicate, attraverso cui l'utente può richiedere assistenza anche mediante apposite maschere o web chat. L'utente può accedere allo sportello online tramite il seguente link: https://www.apricaspa.it/supporto Il Comune, d'intesa con le Associazioni dei consumatori locali e in accordo con il Gestore, in un'ottica di tutela degli utenti con bassi livelli di digitalizzazione, ha previsto -in aggiunta o in alternativa allo sportello online -l'apertura di uno/ più sportello/i fisico/i a cui l'utente può rivolgersi per richiedere le medesime prestazioni garantite con lo sportello online di cui sopra. L'utente può rivolgersi allo sportello di:

• Via Suardi 26, Bergamo lunedì -venerdì: 8.00 -12.30 e 14.00 -16.00 • Via Gianbattista Moroni 337, Bergamo (solo previo appuntamento): lunedì -mercoledì: 9.00 -12.30 e 14.00 -16.30 martedì -giovedì: 12.30 -16.30 venerdì: 9.00 -12.30

Per maggiori informazioni relative agli sportelli online consultare i seguenti link: https://www.apricaspa.it/cittadini/bergamo/sportello-tari https://www.apricaspa.it/news-eventi/bergamo-prenota-appuntamento-sportello-moroni

Lo sportello online consente all'utente di inoltrare al Gestore della raccolta e trasporto, reclami, richieste di informazioni, richieste per il ritiro dei rifiuti su chiamata, segnalazioni per disservizi e richieste per la sostituzione delle attrezzature per la raccolta domiciliare.

# Servizio pronto intervento -sicurezza del servizio di gestione dei rifiuti urbani
Nell'ambito degli adempimenti previsti dalla Delibera ARERA 15/2022/R/rif, entro il 1° gennaio 2023 il Gestore predispone un servizio di Pronto Intervento per le segnalazioni di situazioni di pericolo inerenti al servizio.

Il servizio di Pronto Intervento può essere attivato esclusivamente per la risoluzione delle seguenti casistiche:

• rimozione di rifiuti abbandonati, laddove presentino profili di criticità in tema di sicurezza, ovvero ostacolino la normale viabilità o generino situazioni di degrado o impattino sulle condizioni igienico-sanitarie; • errato posizionamento o rovesciamento dei cassonetti della raccolta stradale e di prossimità o dei cestini, nel caso in cui costituiscano impedimento alla normale viabilità.

Per entrambe le fattispecie, l'Ente Territorialmente Competente individua nel personale afferente alla Polizia Locale e all'Amministrazione Comunale gli unici soggetti titolati all'attivazione del servizio di Pronto Intervento attraverso la segnalazione a un numero telefonico dedicato, comunicato dal Gestore ai soggetti interessati, raggiungibile 24 ore su 24, sia da rete fissa, che da rete mobile, con passaggio diretto, anche mediante trasferimento della chiamata, a un operatore di centralino di pronto intervento o a un operatore di pronto intervento senza necessità di comporre altri numeri telefonici, o prevedendo la richiamata da parte del Gestore del pronto intervento. Per le richieste di intervento di rimozione di rifiuti abbandonati, laddove si verifichi la necessità di procedere alla caratterizzazione dei rifiuti abbandonati ai fini della loro rimozione, l'intervento del Gestore consiste nella messa in sicurezza e confinamento dell'area, garantendo la protezione per l'ambiente, le persone, o le cose.

# Continuità e regolarità del servizio di raccolta e trasporto 11. Continuità e regolarità del servizio di spazzamento e lavaggio delle strade
Il Gestore della raccolta e trasporto predispone un Programma delle attività di raccolta e trasporto, da cui sia possibile evincere, per ciascuna strada/via della gestione e su base giornaliera, la data e la fascia oraria prevista per lo svolgimento dell'attività e la frazione di rifiuto oggetto di raccolta. 

# Raccolta porta a porta dei rifiuti
Per "frazione indifferenziata residua" si intende l'insieme dei rifiuti non suscettibili in forme tecnicamente, ambientalmente ed economicamente sostenibili di raccolta differenziata finalizzata al recupero di materia.

Si tratta di materiali quali:

• carta sporca, oleata e vetrata, scontrini;

• pellicole per alimenti sporche, carta plastificata;

• lettiere per animali domestici;

• cd, dvd, musicassette e videocassette;

• pannolini, assorbenti, cerotti, rasoi usa e getta;

• mozziconi di sigarette, sigari e accendini;

• filtri e sacchi per aspirapolvere.

Gli utenti conferiscono il rifiuto indifferenziato nel sacco grigio trasparente. Da febbraio 2021 devono essere utilizzati esclusivamente i sacchi trasparenti codificati che possono essere ritirati presso i distributori automatici collocati sul territorio comunale (il posizionamento dei distributori è indicato sui siti internet del Comune di Bergamo e di Aprica Spa) mediante l'utilizzo della tessera sanitaria o di apposita tessera dedicata per le Utenze Non Domestiche. Il materiale contenente frazioni estranee non è raccolto da parte del Gestore del servizio e gli operatori provvederanno all'immediata segnalazione all'Amministrazione Comunale e all'utenza interessata e apporranno su di questo un adesivo riportante la dicitura "Rifiuto non ritirato in quanto non conforme -per informazioni tel. 800 437678".

# Come avviene il ritiro dei sacchi codificati dai distributori
I sacchi sono codificati ovvero riportano stampato un codice numerico che il distributore automatico associa alla singola utenza al momento del ritiro. Essi sono, dunque, da intendersi come personali dell'utenza. Inserendo la Carta Nazionale dei Servizi (tessera sanitaria) nel distributore,

# I servizi erogati
La raccolta della frazione umida (organico) riguarda rifiuti quali ad esempio:

• scarti di cucina, avanzi di cibo (sia crudi che cotti);

• scarti di frutta e verdura, frutta secca e noccioli;

• scarti di carne e pesce (anche lische, frammenti di osso e piume), gusci d'uovo;

• riso, pasta, pane, biscotti e farinacei;

• fondi di caffè, filtri di tè, di camomilla e di altre bevande a infusione;

• semi, fiori recisi, resti di foglie di piante da appartamento.

Gli utenti conferiscono il rifiuto organico nel bidone verde. I contenitori possono essere di diversa capienza: monoutenza da 10 e 30 lt e condominiale da 120 lt.

# Raccolta porta a porta di carta e cartone
Le frazioni raccolte sono costituite da imballaggi e non imballaggi monomateriali cellulosici quali ad esempio:

• giornali, riviste e quaderni (senza parti in metallo e plastica);

• cartoni per cibi e per bevande (latte, succhi di frutta e altre bibite);

• sacchetti di carta, scatole e confezioni in cartone per alimenti, per abbigliamento e per oggetti vari; • cartone della pizza senza residui di cibo.

Gli utenti conferiscono il rifiuto di carta e cartone nel bidone verde/scatole di carta.

# Imballaggi in cartone presso i "grandi utenti"
Conferiti a filo strada in maniera ordinata e, dove possibile, piegati e legati in pacchi di peso contenuto e in eventuali contenitori di grande capacità forniti dal Gestore. Ogni quartiere della città ha un calendario di raccolta specifico consultabile sul sito www.apricaspa.it (pdf calendari e servizi di zona) e su www.comune.bergamo.it.

# Raccolta porta a porta di imballaggi in plastica
Le frazioni raccolte sono tutti gli imballaggi in plastica quali ad esempio:

• bottiglie e piatti e bicchieri; • sacchetti, buste e pellicole (anche cellophane); • vaschette per alimenti anche in polistirolo;

• flaconi e tubetti; • pellicole per imballaggi incluse quelle a bolle.

Gli utenti conferiscono il rifiuto di plastica nel sacco giallo. Da febbraio 2021 devono essere utilizzati esclusivamente i sacchi gialli trasparenti codificati che possono essere ritirati presso i distributori automatici collocati sul territorio comunale (il posizionamento dei distributori è indicato sui siti internet del Comune di Bergamo e di Aprica Spa (https://www.comune.bergamo.it/node/252791) mediante l'utilizzo della tessera sanitaria o di apposita tessera MI PIACE UN SACCO per le Utenze Non Domestiche.

# Raccolta porta a porta del vetro e metallo
Riguarda la raccolta di imballaggi in vetro, alluminio e metallo quali per esempio:

• bottiglie, barattoli e vasetti di vetro; • vaschette di alluminio; • lattine per bevande e liquidi; • bombolette spray vuote.

Gli utenti conferiscono il rifiuto in vetro/metallo nel bidone blu. Il contenitore può essere: monoutenza da 30 lt e condominiale da 120 e da 240 lt.

La raccolta rifiuti a Bergamo presso ogni stabile è articolata in modo diversificato a seconda della densità residenziale e della tipologia del tessuto urbanizzato della città.

# Acquisto sacchi della plastica e dell'indifferenziato presso le edicole
Il Comune di Bergamo, Aprica Spa e DIF -Agenzia Diffusione Pubblicazioni, in data 21/09/2021 hanno stipulato una Convenzione, della durata di un anno e rinnovata per l'anno 2023, finalizzata alla creazione di una rete di edicole presso cui gli utenti possono acquistare i sacchi codificati nei casi in cui:

• sia terminata la dotazione gratuita a disposizione prima della data prevista per il ritiro mensile presso i distributori automatici; • sia esaurita la dotazione massima annuale assegnata per la loro utenza; • ci sia la necessità di disporre di ulteriori sacchi codificati rispetto alla fornitura gratuitamente assegnata per particolari sopravvenute esigenze.

L'utente potrà quindi ottenere il numero di sacchi di cui necessita senza alcun limite presso le edicole aderenti, oltre che presso la sede di Aprica in Via Moroni 337. Il costo per ottenere il rotolo di sacchi per la frazione indifferenziata è pari a € 4,00 (rotolo da n. 10 sacchi dalla capacità di 40 L cadauno) mentre il costo per ottenere il rotolo di sacchi per la raccolta degli imballaggi in plastica è pari a € 3,00 (rotolo da n. 20 sacchi dalla capacità di 110 L cadauno). L'edicolante, tramite la lettura del codice a barre presente sul retro della Tessera Sanitaria/Carta Regionale dei Servizi o, nei casi in cui è prevista, della tessera dedicata MI PIACE UN SACCO consegnatagli dal cittadino, verificherà la presenza di un'utenza TARI associata e, se presente, potrà procedere con l'associazione tra il codice del rotolo di sacchi e il codice dell'utenza.

A partire da gennaio 2023 sarà possibile anche per le utenze non domestiche acquistare i rotoli di sacchi trasparenti da 110 litri al costo di €6,00 (rotolo da n. 20 sacchi dalla capacità di 110 L cadauno).

# Raccolta di sfalci e potature
Gli utenti conferiscono gli sfalci e le potature presso il Centro di Raccolta e presso l'Ecovan (per piccole quantità). È disponibile un servizio a pagamento su richiesta, effettuato da marzo a dicembre. Il servizio varia in base alla frequenza del ritiro; l'utente può decidere se richiedere un ritiro settimanale o quindicinale. Con l'attivazione del servizio viene dato in dotazione n. 1 bidone da 240 litri. Possono essere richiesti ulteriori contenitori con un costo aggiuntivo a contenitore. La raccolta viene effettuata il pomeriggio del mercoledì con orario di inizio alle ore 13 (esposizione max 2 ore prima).

# Raccolta domiciliare rifiuti ingombranti
Per lo smaltimento dei rifiuti voluminosi, come ad esempio mobili ed elettrodomestici di grandi dimensioni, è disponibile un servizio di ritiro su prenotazione gratuito. Il ritiro può essere prenotato sul sito www.apricaspa.it, tramite app PULIamo oppure telefonando al numero verde 800 437678, attivo dal lunedì al venerdì dalle ore 8 alle 20 e il sabato dalle ore 8 alle 15.

Il servizio riguardo lo smaltimento di oggetti quali:

• mobili;

• oggetti di arredo ingombranti (adeguatamente smontati);

• elettrodomestici;

• piccole apparecchiature elettriche ed elettroniche.

Questo servizio non comprende operazioni di sgombero di cantine, solai, garage e altre attività di facchinaggio in proprietà privata. In alternativa i rifiuti ingombranti si possono portare alla Piattaforma Ecologica. Tutti i materiali dovranno essere posti, a cura degli utenti, nel giorno concordato a bordo strada dove sorgono i rispettivi stabili, senza creare intralci alla circolazione di veicoli dei passanti.

Per ogni singolo ritiro è necessario seguire le seguenti indicazioni:

• è possibile effettuare due prenotazioni all'anno;

• la consegna deve avvenire su appuntamento, a piano strada, in luogo direttamente accessibile al mezzo di raccolta o sul marciapiede; • è necessario il rispetto del giorno e orario di prenotazione, entro le ore 6 del mattino; • il personale addetto al ritiro non è autorizzato al prelievo all'interno di abitazioni e/o proprietà private.

# Altre raccolte
Nel territorio comunale sono inoltre attive altre raccolte per specifiche tipologie di rifiuti pericolosi di origine domestica, quali: pile, farmaci scaduti o inutilizzati.

# Pile
Per le pile la raccolta avviene mediante contenitori appositi distribuiti sul territorio comunale o presso la Piattaforma Ecologica Comunale.

# Farmaci
Per i farmaci (facendo attenzione a separare prima scatola e foglietto informativo) la raccolta avviene contenitori appositi presenti presso le farmacie e a Palazzo Uffici. La vuotatura è effettuata con frequenza sufficiente al fine di assicurare la continuità del servizio alle utenze e comunque su chiamata a riempimento dei contenitori. Al termine della raccolta l'operatore incaricato provvede allo scarico presso impianto di destino autorizzato.

# Raccolta oli vegetali esausti
Bisogna raccogliere l'olio vegetale con bottigliette in plastica e portarlo alla Piattaforma Ecologica e presso supermercati, scuole, centri diurni. Cosa può essere raccolto: olio e grassi derivati da fritture e olio da conservazione di cibi in scatola (tonno, funghi etc.) Cosa non può essere raccolto: acque di lavaggio, olio sintetico da motore, residui di alimenti.

Per le attività commerciali (ristoranti, pizzerie, etc.) è previsto il servizio gratuito porta a porta. Il conferimento degli oli vegetali alimentari esausti al Gestore del Servizio pubblico solleva le attività dalle incombenze previste dalla normativa sui rifiuti.

# Indumenti usati
In diversi punti della città sono stati posizionati appositi contenitori stradali gestiti da cooperative sociali che raccolgono con frequenza settimanale gli indumenti usati e provvedono al loro riutilizzo o riciclo.

# Ecovan
L'Ecovan è un mezzo attrezzato, presso il quale i cittadini possono portare i rifiuti pericolosi domestici. Il servizio Ecovan viene garantito nei giorni e orari pubblicati sul sito di Aprica Spa. Cosa portare: pile (per radio, orologi e piccole apparecchiature elettriche), elettronica di consumo e piccoli elettrodomestici (smartphone, tablet, frullatori, tastiere per PC, asciugacapelli), tappi in sughero e oli vegetali esausti utilizzati in cucina (conferiti in bottiglie in plastica), farmaci scaduti (eliminando scatole e foglietti informativi in carta), sorgenti luminose (neon, lampade fluorescenti e a LED), batterie (per auto, cicli e motocicli), contenitori prodotti pericolosi (vernici, pitture, bombolette spray, prodotti infiammabili e con simboli di pericolo, lettiere).

Verifica attraverso i "Servizi di Zona" le prestazioni dell'Ecovan.

Il terzo sabato di ogni mese, dalle 8.30 alle 12.30, è presente una postazione di raccolta al "Mercato Agricolo e non solo" di Piazza Pacati, nel quartiere Monterosso.

Il quarto sabato del mese, dalle 8.30 alle 12.30, l'Ecovan si trova in Q.re Boccaleone in Via Isabello, di fronte alla chiesa. 

# Laboratorio del Riuso
All'interno della Piattaforma Ecologica di via Goltara è presente il "Laboratorio del Riuso". È possibile portare mobili, casalinghi, giocattoli, abiti, libri e tutti quegli oggetti che, con piccole manutenzioni, possono essere riutilizzati. Questi oggetti vengono trasferiti al "Laboratorio Triciclo", gestito dalla Cooperativa Ruah, dove vengono valorizzati e rimessi in commercio. Con il ricavato della vendita vengono finanziati progetti sociali.

Orari di apertura:

• lunedì dalle ore 16 alle ore 18

• martedì e giovedì dalle ore 10 alle ore 13 • venerdì dalle ore 16 alle ore 18

• sabato dalle ore 10 alle ore 13 e dalle ore 14 alle ore 17

# Impianti di valorizzazione e trattamento
Impianto di trattamento biologico-meccanico rsu La parte residuale dei rifiuti urbani a seguito della Raccolta Differenziata, non altrimenti recuperabile e riutilizzabile, è soggetta a un ciclo di lavorazione finalizzato alla produzione di un combustibile alternativo (CSS) derivato da rifiuti prevalentemente urbani. Il Combustibile Solido Secondario costituisce una fonte energetica alternativa particolarmente pregiata, in buona parte rinnovabile, nobilitata da un processo che permette di:

• stabilizzare la componente umida e putrescibile;

• ridurne il quantitativo grazie all'evaporazione del contenuto di acqua;

• separare le frazioni più fini e pesanti che apportano contribuito calorico ridotto in fase di combustione; • recuperare i residui metallici ferrosi ancora presenti nei rifiuti.

# Impianto di termovalorizzazione
L'impianto di Bergamo è stato progettato per produrre energia elettrica distribuita in rete e termica ceduta alla rete di teleriscaldamento della città di Bergamo, mediante utilizzo di un combustibile alternativo (il CSS) derivato da rifiuti prevalentemente urbani. Il processo di termovalorizzazione è effettuato mediante un combustore del tipo a letto fluido bollente, che permette di sfruttare l'ampio contenuto energetico presente nel CSS, con importanti benefici in termini di salvaguardia delle risorse energetiche primarie di tipo fossile e riduzione delle emissioni in atmosfera di gas climalteranti, comprese quelle che si genererebbero con lo smaltimento di tali rifiuti in discarica.

# Impianto di produzione calore per teleriscaldamento
L'impianto produce acqua surriscaldata mediante combustione di gas naturale all'interno di due caldaie, dove viene poi utilizzata per il successivo riscaldamento dell'acqua, che fluisce attraverso la rete del teleriscaldamento in uscita dal sito. La rete a servizio della città di Bergamo, in fase di costante sviluppo, distribuisce energia termica per riscaldamento ed usi sanitari. La produzione di calore dell'impianto è modulabile e flessibile, per seguire le marcate oscillazioni di carico su base sia stagionale che giornaliera, derivanti dai tipici utilizzi civili del calore.

# Stoccaggio rifiuti da raccolta differenziata
I rifiuti differenziati all'origine dal produttore sono stoccati in aree appositamente attrezzate al fine di:

• fornire una base di appoggio idonea per un ottimale ed efficiente completamento dell'attività di raccolta dei rifiuti sul territorio; • ottimizzare i trasporti alle destinazioni finali di recupero/smaltimento dei rifiuti differenziati, riducendone gli impatti ambientali connessi.

# Raccolte non ordinarie
In occasione di manifestazioni e/o iniziative con occupazione di suolo pubblico, il Gestore colloca idonei contenitori per la raccolta delle tipologie di rifiuto in esse prodotte e provvede al loro regolare svuotamento, nonché al conferimento dei rifiuti raccolti presso i consueti impianti di recupero/smaltimento. La collocazione dei contenitori avviene nei tempi, nei giorni e con le modalità concordate di volta in volta con l'ufficio tecnico comunale. 2 Trattamento: qualsiasi operazione o insieme di operazioni, compiute con, o senza, l'ausilio di processi automatizzati e applicate a dati personali, o a insiemi di dati personali, come la raccolta, la registrazione, l'organizzazione, la strutturazione, la conservazione, l'adattamento o la modifica, l'estrazione, la consultazione, l'uso, la comunicazione mediante trasmissione, diffusione o qualsiasi altra forma di messa a disposizione, il raffronto o l'interconnessione, la limitazione, la cancellazione o la distruzione.

# Obbligo
3 Titolare del trattamento: la persona fisica o giuridica, l'autorità pubblica, che determina le finalità e i mezzi del trattamento di dati personali. 5. Come sono trattati i dati Il trattamento è effettuato dal personale autorizzato nell'espletamento delle proprie attività, con o senza l'ausilio di strumenti elettronici, secondo principi di liceità e correttezza in modo da tutelare in ogni momento la riservatezza e i diritti dell'interessato. 6. A chi sono comunicati i dati personali? I suoi dati personali possono essere messi a disposizione di: -società che prestano servizi informatici, di archiviazione, studi professionali, compagnie di assicurazioni, altre Società del Gruppo A2A che agiranno a seconda dei casi come Titolari o Responsabili del trattamento ; -Enti di ricerca, Università che agiranno quali Titolari dei trattamenti; -Amministrazioni pubbliche ed Autorità di pubblica sicurezza in assolvimento di obblighi di legge, che agiranno quali Titolari dei trattamenti. I suoi dati non verranno diffusi (messi a disposizione di soggetti indeterminati) 7. I dati sono trasferiti in paesi terzi? I suoi dati personali possono essere trasferiti verso un Paese terzo (extra UE) sulla base delle decisioni di adeguatezza della Commissione Europea o sulla base delle adeguate garanzie previste dalla vigente normativa.

# 8.
Per quanto tempo i dati sono conservati? I suoi dati saranno conservati per il tempo necessario al conseguimento delle finalità per le quali sono trattati o per adempiere ad obblighi di legge ed in particolarec i reclami per 10 anni dall'evasione del reclamo. In caso di contenzioso, tutti i tempi di conservazione sopra indicati, potranno essere estesi fino a 10 anni dalla definizione dello stesso. 9. Quali sono i diritti che può esercitare? Lei ha il diritto di chiedere al Titolare del trattamento:

• la conferma che sia o meno in corso un trattamento di Suoi dati personali e, in tal caso, di ottenerne l'accesso (diritto di accesso); • la rettifica dei dati personali inesatti o l'integrazione dei dati personali incompleti (diritto di rettifica); • la cancellazione dei dati stessi se sussiste uno dei motivi previsti dal Regolamento Privacy (diritto all'oblio); • la limitazione del trattamento quando ricorre una delle ipotesi previste dal Regolamento Privacy (diritto di limitazione); • di ricevere in un formato strutturato, di uso comune e leggibile da dispositivo automatico i dati personali da Lei forniti al Titolare e di trasmettere tali dati a un altro Titolare del trattamento (diritto alla portabilità); -di ottenere l'intervento umano, di esprimere la sua opinione e di contestare la decisione basata unicamente su trattamenti automatizzati; • di opporsi in qualsiasi momento al trattamento eseguito per il perseguimento di un legittimo interesse del titolare (diritto di opposizione); • di revocare l'eventuale consenso al trattamento dei Suoi dati, in qualsiasi momento, senza pregiudicare la liceità del trattamento basata sul consenso prestato prima della revoca. Per esercitare i Suoi diritti potrà inviare richiesta scritta, munita di documento d'identità e il codice fiscale, al Titolare del trattamento o al Responsabile della Protezione dei Dati, indicando la Società Aprica destinataria della richiesta. Fatto salvo ogni altro ricorso amministrativo o giurisdizionale, ha il diritto di proporre reclamo all'Autorità Garante per la protezione dei dati personali, qualora ritenga che il trattamento che la riguarda violi il Regolamento Privacy. 10. Da quale fonte hanno origine i dati personali? Tutti i dati personali necessari alla gestione della richiesta sono da lei conferiti, osservati dal Titolare, ovvero raccolti da altri soggetti (es. partner per l'esecuzione delle attività commerciali) e il mancato conferimento preclude la possibilità di richiedere servizi. 11. I dati sono sottoposti a decisioni automatizzate? I dati non saranno sottoposti a decisioni basate unicamente sul trattamento automatizzato, compresa la profilazione, che producano effetti giuridici che riguardano o che incidano significativamente sulla Sua persona. .

# Quando ci sono trasparenza e chiarezza nelle informazioni la vita è più azzurra
Per saperne di più: apricaspa.it

# Allegato 3 -Standard migliorativi
• percentuale minima di risposte a richieste scritte di informazioni inviate entro trenta (30) giorni lavorativi (schema IV); • tempo medio di attesa tra l'inizio della risposta e l'inizio della conversazione con l'operatore o la conclusione della chiamata per rinuncia prima dell'inizio della conversazione con l'operatore (tempo medio di attesa per il servizio telefonico) (schema IV).

Allegato 4 -Fac-simile di comunicazione al Gestore   

# Allegato 3 -Standard migliorativi
• percentuale minima di risposte a richieste scritte di informazioni inviate entro trenta (30) giorni lavorativi (schema IV); • tempo medio di attesa tra l'inizio della risposta e l'inizio della conversazione con l'operatore o la conclusione della chiamata per rinuncia prima dell'inizio della conversazione con l'operatore (tempo medio di attesa per il servizio telefonico) (schema IV).

Allegato 4 -Fac-simile di comunicazione al Gestore   

