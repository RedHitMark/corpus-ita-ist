# Denominazione:
Procedura aperta inversione documentale per il comune di Villa Basilica servizio rimozione rifiuti speciali non pericolosi "pulper" di cartiera nella fascia di rispetto del torrente Pescia di Collodi

# Breve descrizione:
L'appalto riguarda l'intervento di rimozione rifiuti su un'area sita in Via delle Cartiere, Località Piastrata. L'area in oggetto è situata presso un compendio immobiliare di proprietà del comune di Villa Basilica, ubicato in via delle Cartiere, località Piastrata, costituito da un ampio corpo di fabbrica, che in passato è stato utilizzato per la produzione della carta, oggi collabente ed invaso dalla vegetazione. Il sito è particolarmente delicato in quanto si tratta di suolo in forte pendenza che arriva fino al torrente Pescia di Collodi. È comunque previsto lo sfalcio d'erba e l'estirpazione degli arbusti più grandi su tutta l'area. Sono altresì compresi nell'appalto, oltre alle menzionate attività, il carico, il trasporto ed il conferimento in discarica del materiale di risulta, inclusi tutti gli annessi oneri ed adempimenti amministrativi in conformità alle norme vigenti.

# Descrizione dell'appalto:
Si riporta inoltre a seguire un elenco schematico e non esaustivo delle lavorazioni che dovranno essere eseguite:
- Rimozione dei rifiuti eseguita con mezzi meccanici o con altre metodologie ritenute idonee;
- Scerbatura di alberi, piante, siepi, cespugli, con l'eliminazione di ogni ripullulo di specie estranea, su tutta l'area oggetto di intervento;
- Carico del materiale di risulta, trasporto e conferimento ad idoneo impianto;
- Analisi del materiale di scavo e del fondo scavo.

L'affidamento dovrà intendersi completo di tutte le lavorazioni, attrezzature, opere, materiali, accessori, oneri e magisteri per consegnare il servizio finito.

I soli servizi a corpo riportati nella Stima del Servizio e Quadro Tecnico Economico sono da intendersi indicativi e pertanto potranno variare sia in valore assoluto che nei reciproci rapporti senza che ciò possa essere motivo, per l'Appaltatore, di richieste risarcitorie e/o di maggiori crediti.

Tutti i costi, inclusa l'ecotassa applicata al costo di smaltimento dei rifiuti, relativi alla completa esecuzione delle prestazioni sopra indicate e di quelle comunque necessarie per l'esecuzione delle attività conferite, sono a carico della Ditta aggiudicataria dell'appalto e rientrano nel corrispettivo di aggiudicazione. Inoltre l'Appaltatore deve garantire:
- l'impiego di tecnologia conforme alle vigenti disposizioni legislative e regolamentari per un corretto e sicuro svolgimento del servizio;
- che sarà adottato ogni accorgimento tecnico possibile in caso di rimozione di rifiuti polverulenti al fine di evitare la dispersione delle polveri in atmosfera;
- che sarà adottato ogni accorgimento tecnico possibile in caso di rimozione di rifiuti putrefatti (rifiuti organici in via di decomposizione) quale la successiva disinfezione e disinfestazione dell'area di sedime e di quelle circostanti;
- che saranno presi accorgimenti tecnici in caso di uso di apparecchiature rumorose al fine di ridurre eventuali inquinamenti acustici del vicinato;
- la fornitura di contenitori a norma di legge e dei materiali necessari al confezionamento, allo stoccaggio provvisorio ed al trasporto dei rifiuti rimossi;
- l'impiego di personale adeguatamente formato e, ove necessario, in possesso dell'abilitazione ADR;
- la regolare tenuta del registro di carico/scarico dei rifiuti;
- la restituzione via PEC della copia del formulario di identificazione vidimato dall'impianto di destinazione, quale attestazione dell'avvenuto conferimento e della quantità dei rifiuti prelevati;
- l'impiego di attrezzature e l'organizzazione delle attività secondo la normativa vigente e, nel caso, rispetto a nuove norme sopraggiunte durante la fase di espletamento dell'incarico.

Sono compresi nell'appalto tutti gli adempimenti amministrativi, i lavori, le prestazioni, le forniture e le provviste necessarie per dare le attività completamente compiute e secondo le condizioni stabilite dal Capitolato, con riguardo anche alle prescrizioni contenute negli atti autorizzativi, dei quali l'Appaltatore dichiara di aver preso completa ed esatta conoscenza. Lo smaltimento dei rifiuti dovrà avvenire presso idonei impianti dotati di tutte le autorizzazioni prescritte ai sensi del D.Lgs. 152/2006 es.m.i. (discarica, impianto di termovalorizzazione, impianto di recupero, etc.).

# Informazioni relative alle opzioni
Il contratto può essere modificato, senza una nuova procedura di affidamento, ai sensi dell'articolo 106, comma 1, lettera a) del Codice, nei seguenti casi: opere aggiuntive consistono nella rimozione di rifiuti oltre le previsioni progettuali, fino all'importo massimo di €. 135.000,00 oltre IVA. L'aggiudicatario è obbligato ad accettare le modifiche richieste ai sensi dell'art. 106 comma 1 lettera a) del D.Lgs. 50/2016, che saranno valutate a misura in ragione delle effettive quantità presenti ed accertate dal direttore del servizio, e corrisposte all'appaltatore secondo i prezzi ribassati indicati nell'Allegato "C" - scheda elenco prezzi;

# Abilitazione all'esercizio dell'attività professionale, inclusi i requisiti relativi all'iscrizione nell'albo professionale o nel registro commerciale
Requisiti di idoneità professionale: 
- iscrizione nel registro tenuto dalla Camera di Commercio, Industria, Artigianato, Agricoltura della Provincia in cui l'impresa ha sede, ovvero in analogo registro dello Stato di appartenenza (all. XVI del Codice), per attività coerenti con quelle oggetto della presente gara. In caso di cooperative o consorzi di cooperative, anche l'iscrizione ai sensi del D.M. 23 giugno 2004 all'Albo delle Società Cooperative istituite presso il Ministero delle Attività Produttive (ora dello Sviluppo Economico); in caso di cooperative sociali, anche l'iscrizione all'Albo regionale;
- iscrizione all'Albo Nazionale Gestori Ambientali (ANGA), per la categoria 4, classe f inerente la "Raccolta e trasporto di rifiuti speciali non pericolosi"; ai sensi dell'art. 89, comma 10, D.Lgs. 50/2016 l'iscrizione all'Albo Gestori Ambientali non può essere oggetto di avvalimento
- iscrizione "white list" antimafia presso la Prefettura territorialmente competente

# Capacità professionale e tecnica
Requisito di capacità tecnica professionale: Aver eseguito nell'ultimo triennio (2019-2020-2021), almeno 1 (uno) servizio analogo a quello oggetto della presente procedura, prestato a favore di amministrazioni pubbliche o soggetti privati per un importo minimo relativo al singolo servizio di € 150.000,00 Iva esclusa, con indicazione della data di svolgimento, dell'importo e del committente.

# Informazioni relative ad una particolare professione
La prestazione del servizio è riservata ad una particolare professione. Citare le corrispondenti disposizioni legislative, regolamentari o amministrative: iscrizione all'Albo Nazionale Gestori Ambientali (ANGA), per la categoria 4, classe f inerente la "Raccolta e trasporto di rifiuti speciali non pericolosi"; ai sensi dell'art. 89, comma 10, D.Lgs. 50/2016 l'iscrizione all'Albo Gestori Ambientali non può essere oggetto di avvalimento

# Condizioni di esecuzione del contratto d'appalto:
L'operatore economico dovrà impegnarsi a costituire prima dell'avvio del servizio idonee Coperture assicurative previste all'art. 16 del Capitolato Speciale d'Appalto. L'operatore economico dovrà possedere almeno una squadra operativa composta da un numero minimo di due persone.