# Denominazione
Procedura aperta per il servizio di raccolta e smaltimento rifiuti da terra e pulizia delle parti comuni e degli specchi acquei negli ambiti di giurisdizione nel porto di Portoferraio per un periodo 24 mesi, eventualmente rinnovabile fino ad un massimo di ulteriori 12 mesi

# Breve descrizione: 
L'appalto ha per oggetto il servizio di pulizia delle parti comuni (aree a terra e specchi acquei) negli ambiti di giurisdizione nel porto di Portoferraio, escluse quelle in concessione a terzi, compreso: la raccolta, il prelievo, il carico, il trasporto, lo scarico ed il relativo smaltimento a impianto autorizzato di tutti i rifiuti esclusi quelli di caratteristiche superiori a quelle previste dalla normativa vigente per la movimentazione manuale dei carichi (Allegato XXXIII del D.Lgs. 81/2008 e ss. mm. e ii.), la raccolta differenziata e non dei rifiuti dall'interno dei contenitori posizionati in ambito portuale, la pulizia delle griglie di raccolta e scolo delle acque meteoriche, l'asportazione di vegetazione (erbacce ad esclusione di quelle all'interno delle aiuole e delle fioriere) e dei residui terrosi, la pulizia degli impianti fognari con prelievo, il servizio di disinfestazione e derattizzazione ed il servizio di reperibilità.

# Valore totale stimato: 
L'importo complessivo del servizio, finanziato su idoneo Capitolo del Bilancio di Previsione per l'Esercizio Finanziario di competenza di questa Amministrazione, ammonta ad € 391.400,67 non imponibile IVA ai sensi dell'articolo 9, comma 1, punto 6 del d.P.R. n.633/1972, di cui € 387.863,43 per il servizio ed € 3.537,24 quali oneri per la sicurezza non soggetti a ribasso d'asta, comprensivo dell'importo di eventuale rinnovo fino al massimo di 12 mesi.

# Abilitazione all'esercizio dell'attività professionale, inclusi i requisiti relativi all'iscrizione nell'albo professionale o nel registro commerciale
I soggetti concorrenti dovranno attenersi a quanto previsto nel Disciplinare, ed in ogni caso il concorrente:
- non deve trovarsi in alcuna delle condizioni di impedimento previste dall'articolo 80 del d.lgs. n. 50 del 2016;
- deve essere iscritto per attività inerente all'oggetto di gara nel registro delle imprese della Camera di Commercio Industria Artigianato e Agricoltura ovvero, in caso di sede all'estero, in uno dei Registri professionali o commerciali dello Stato di residenza di cui all'art. 83, comma 3 del Codice, se previsti; N.b.: per l'esecuzione delle prestazioni di disinfezione, di disinfestazione e di derattizzazione è richiesta l'abilitazione allo svolgimento di tali attività di cui al D.M. 7 luglio 1997, n. 274;
- Iscrizione all'Albo Nazionale Gestori Ambientali di cui all'art. 212 del D.Lgs. 152/2006 e ss. mm. e ii. nelle seguenti classi e categorie di cui al D.M. 120/2014: 
    - categoria 1 "Raccolta e trasporto di rifiuti urbani", classe E o superiore; 
    - categoria 1 relativa all' "Attività di spazzamento meccanizzato", classe E o superiore;
    - categoria 4, classe F o superiore;
    - categoria 5, classe F o superiore.

# Capacità economica e finanziaria: 
Fatturato globale medio annuo, riferito agli ultimi tre esercizi finanziari depositati (2017-2018-2019 o, se disponibili 2018-2019-2020), non inferiore ad un importo di Euro 160.000,00 (centosessantamila/00), IVA esclusa.

# Capacità tecnica:
Il concorrente dovrà aver svolto, nel triennio antecedente la data di pubblicazione dell'avviso di manifestazione di interesse, servizi analoghi a quelli della presente procedura per un importo complessivo non inferiore a quello del presente affidamento; dovranno essere stati svolti almeno i seguenti servizi analoghi:
- trasporto e smaltimento a impianto autorizzato dei rifiuti;
- pulizia manuale delle aree a terra;
- pulizia meccanica delle aree a terra;
- pulizia degli specchi acquei.

Tenuto conto dell'incidenza sul valore complessivo dell'appalto delle prestazioni indicate al precedente punto a.1), tali attività dovranno essere economicamente prevalenti sugli altri servizi analoghi svolti.

Disponibilità, in forza di proprietà o locazione almeno per il periodo di durata del servizio o leasing o altro titolo di disponibilità, dei mezzi necessari, atti a garantire in modo ottimale tutti i servizi richiesti; la dotazione minima di mezzi è dettagliata all'art. 7 del Capitolato speciale descrittivo e prestazionale a cui si rinvia.

Sistema qualità della serie europea UNI EN ISO 9001:2015.

# Informazioni complementari:
La procedura di gara si svolge in forma telematica per mezzo del portale START della Regione Toscana ed il Disciplinare di gara, recante le norme integrative del presente Bando di gara e facente parte integrante dello stesso, è disponibile, unitamente al Bando di gara, ai relativi allegati amministrativi ed a tutta la documentazione tecnica, sul Sistema Telematico Acquisti Regionale della Toscana (START) accessibile all'indirizzo: https://start.toscana.it.

Il Bando di gara e il Disciplinare di gara saranno altresì disponibili sul "profilo di committente" di questa Stazione Appaltante, all'indirizzo: http://pubblicazioni.portialtotirreno.it/pratiche/registri.php?sezione=avvisiBandi.

Le offerte dovranno essere formulate dagli operatori economici e ricevute dall'Amministrazione aggiudicatrice esclusivamente per mezzo del Sistema sopra indicato, come specificato nel Disciplinare di gara. Sono pertanto documenti di gara anche i form on line generati dal sistema al fine della partecipazione dei concorrenti.

La Stazione Appaltante si avvarrà dell'inversione procedimentale ai sensi dell'art.133, comma 8 del d.lgs.n.50 del 2016.

La domanda di partecipazione dovrà essere redatta in conformità a quanto previsto dal Disciplinare di gara. Dovranno essere prodotti tutti i documenti e le dichiarazioni prescritti dal Disciplinare di gara, nonché il documento di gara unico europeo (DGUE), per il quale si rinvia a quanto previsto nel Disciplinare di gara.

Le autocertificazioni, le certificazioni, i documenti e l'offerta devono essere in lingua italiana o corredati di traduzione giurata.

L'appalto sarà aggiudicato al minor prezzo, rispetto all'importo complessivo del servizio a base di gara.

Gli eventuali subappalti sono ammessi entro i limiti, ed alle condizioni, termini e modalità stabiliti all'art. 105 del d. lgs. n.50/2016 e ss.mm.ii.

Il concorrente è tenuto al pagamento del contributo di gara ANAC pari ad € 35,00.

Il sopralluogo non è previsto.

Le richieste di chiarimenti dovranno pervenire esclusivamente con le modalità indicate nel Disciplinare di gara entro il giorno 12 marzo 2021. Le risposte ai chiarimenti formulati da parte degli operatori economici saranno pubblicate sul portale START nella sezione "Comunicazioni dell'Amministrazione" posta all'interno della pagina di dettaglio della gara.

L'appalto è disciplinato dal presente Bando di gara, dal Disciplinare di gara, dalle "Norme tecniche di funzionamento del Sistema Telematico di Acquisto di Regione Toscana Giunta Regionale - START GR" approvate con decreto dirigenziale n. 3631/2015, consultabili all'indirizzo https://start.toscana.it, e dal Capitolato Speciale d'appalto e relativi allegati.

L'impresa aggiudicataria dovrà provvedere a rimborsare alla Stazione Appaltante entro il termine di 60 giorni dall'aggiudicazione le spese sostenute per la pubblicazione dell'Estratto del Bando di gara, dell'Avviso di gara e dell'Avviso di esito di gara sulla G.U.R.I. e sui quotidiani.

Il R.U.P. è la dott.ssa Susanna Simoni, funzionario della Direzione Infrastrutture Piombino e Elba.

La prima seduta pubblica di gara, da svolgersi in modalità telematica, è fissata per il giorno 25 marzo 2021 alle ore 10.00.

Procedura autorizzata con Provvedimento del Dirigente Gare e Contratti n. 14 del 25 febbraio 2021.
