# INTRODUZIONE
La razionalizzazione periodica delle partecipazioni pubbliche è un istituto introdotto dall'art. 20 del D.Lgs. 175/2016 ("Testo Unico in materia di società a partecipazione pubblica"). 

Il presente documento è stato redatto avendo a riferimento le Linee guida ed i modelli emanato dal Ministero dell'Economia e delle finanze, Dipartimento del Tesoro, per l'attuazione del citato art. 20 del D.Lgs. 175/2016. 

Il presente Piano costituisce aggiornamento del precedente, approvato con Delibera del C.C. n.79 del 29.12.2021.

Le parti che lo compongono sono 3:
- Attuazione delle misure previste nel precedente Piano di razionalizzazione 2021;
- Il Piano di razionalizzazione periodica corrente:
- Relazione tecnica al Piano di Revisione ordinaria ex art.20 del TUSP.

# Attuazione delle misure previste nel precedente Piano di razionalizzazione periodica 2021.

La società risulta tuttora in LIQUIDAZIONE e CONCORDATO PREVENTIVO proseguendo il percorso di liquidazione con la vendita dei beni immobili di proprietà e la riscossione di alcuni fitti attivi, attività finalizzate al reperimento delle risorse finanziarie per consentire il pagamento della massa debitoria secondo le modalità stabilite nel Concordato preventivo.

Il Liquidatore non è in grado di prevedere i tempi di conclusione della procedura di liquidazione.

La società risulta cessata alla data del presente provvedimento; in data 22/07/2022 è stata ottenuta la cancellazione dal registro imprese a seguito della messa in liquidazione volontaria con atto del 29/12/2017. Il deposito del bilancio finale di liquidazione e della richiesta di cancellazione presso il R.I. risale al 24/11/2021.

Interventi Programmati. Valutazione delle condizioni per la continuità aziendale e per il risanamento aziendale.

Nel corso del 2021 la società aveva presentato il nuovo Piano di risanamento 2021-2024, approvato dall'assemblea dei soci in data 14/06/2021, al fine di scongiurare lo scioglimento e la liquidazione a causa della grave crisi economico-finanziaria che ha colpito l'azienda. Anche il Collegio sindacale e la Società di revisione della società avevano espresso parere favorevole al sopra citato Piano di risanamento, ritenendolo idoneo ad assicurare la continuità aziendale.

Tale Piano scaturiva dalla valutazione positiva fatta dall'amministratore unico, circa la possibilità della "continuità aziendale" (come emerge dai contenuti del verbale di assemblea del 14/6/2021), supportata da una nuova strategia gestionale e da obiettivi di contenimento dei costi, di riduzione del personale, oltreché da operazioni straordinarie sugli immobili di proprietà (vendita della palazzina Uffci).

Successivamente, la società ha sottoposto all'approvazione dell'assemblea dei soci in data 29 aprile 2022 il bilancio di esercizio 2021, con un risultato di esercizio positivo pari a € 166.406.

Dall'analisi delle poste economiche e patrimoniali del bilancio tuttavia, pur potendo esprimere un cauto ottimismo sulla persistenza della condizione di continuità aziendale nel breve periodo, si rilevano degli scostamenti significativi rispetto al Piano Industriale di risanamento 2021-2024, facendo emergere il persistere di non trascurabili rischi e condizioni di incertezza legati sia al mutato contesto macroeconomico che alle nuove sopravvenute situazioni gestionali. La società afferma che non tutte le previsioni del Piano industriale si siano potute realizzare sia per l'influenza negativa causata dalle conseguenze dell'emergenza pandemica, sia per lo slittamento di alcune operazioni straordinarie sugli immobili.

Nel 2022 si assiste ad un leggero miglioramento della situazione economica-finanziaria e la realizzazione parziale di alcuni interventi inseriti nel Piano di razionalizzazione. Le relazioni trimestrali al 30/06/2022 e al 30/09/2022 evidenziano infatti il conseguimento di un utile di periodo ante imposte rispettivamente pari a € 613.819 e a € 125.722, anche se la società precisa che il loro raggiungimento è dovuto in larga parte ai contributi pubblici per Covid.

Per fronteggiare una situazione economica e finanziaria ancora precaria, l'amministratore unico ritiene imprescindibile continuare a monitorare l'andamento della società, rafforzando altresì l'azione di razionalizzazione mediante il contenimento dei costi di funzionamento e nuove strategie aziendali.

Le mutate condizioni socio economiche e finanziarie legate alla crisi pandemica hanno imposto una ulteriore revisione complessiva del Piano Industriale di risanamento 2021-2024 da adottarsi entro il 30/10/2022.

Come già accennato, nel corso del 2022 la società ha realizzato soltanto parzialmente l'attività prevista, grazie soprattutto ai contributi pubblici legati alla pandemia, riuscendo a migliorare la propria situazione economica e finanziaria e nel contempo a ridurre i costi del personale, in accordo con il processo di razionalizzazione intrapreso.

Di seguito si riporta quanto asserito dall'amministratore unico nel documento "Indirizzi programmatici per l'esercizio 2023", approvato dai soci nell'Assemblea del 27/10/2022: "Alla data di redazione del presente documento (10/10/2022) la Società sta operando in situazione emergenziale a causa dell'evento meteorologico del 18/08/2022 che ha colpito tutta la Toscana, causando gravi danni anche al complesso fieristico e rendendo la struttura inagibile. La Regione Toscana con Decreto del Presidente della Giunta Regionale, n.170 del 18.08.2022 ha decretato di dichiarare per la durata di sei mesi, lo stato di emergenza regionale ai sensi dell'art. 24, comma 1 e comma 3 della L.R. 45/2020. Il danneggiamento più esteso riguarda il padiglione B, il cui tetto è stato totalmente divelto dalle raffiche di vento arrivate fino a 140 Km. Orari. Ma i danneggiamenti sono stati riportati anche negli altri padiglioni, che necessitano di interventi per la rimessa in uso. La conseguenza è stata la sospensione dell'attività, e le uniche attività sono state quelle volte a mettere in sicurezza la struttura e a conservare nel miglior modo possibile i beni facenti parte del complesso fieristico. È stata immediatamente predisposta una relazione illustrativa dei danni subiti, con rilievi fotografici allegati ed è stata fatta l'apertura del sinistro alla compagnia di assicurazione"

Inoltre, prosegue la relazione, "....Nonostante l'evento calamitoso, la società sta attualmente lavorando nel tentativo di valorizzare i comparti che hanno ottenuto una maggior risonanza (nautica, eventi legati al marmo, manifestazioni sportive). Obiettivo del 2023, sarà quello di cercare di organizzare eventi espositivi sulle filiere capaci di attrarre espositori, buyer, visitatori, attraverso la creazione di strategie integrate con altri operatori del settore.....".

I soci di maggioranza (Comune di Carrara, Regione Toscana) restano in attesa di analizzare il nuovo Piano di risanamento "...che verosimilmente potrà essere disposto entro la fine del mese di marzo 2023". Nel frattempo continueranno l'azione di attento monitoraggio sull'andamento economico-finanziario, senza perdere di vista gli obiettivi principali già inseriti nel Piano attuale, in modo tale per cui si realizzino quelle condizioni previste nel piano per la sopravvivenza della società.

Come emerge dal Verbale dell'assemblea dei soci del 27/10/2022, nel "nuovo Piano Industriale saranno portate avanti le operazioni straordinarie relative alla cessione della Palazzina Uffici e alla Marmoteca, già previste nel precedente piano, e sarà confermata la necessaria fuoriuscita del personale in esubero per il quale è stata fatta la ricognizione ai sensi dell'art. 25 del D.lgs. 175/2016, attraverso la comunicazione a Regione Toscana di un elenco di 13 figure che sono state iscritte nelle liste detenute dalla Regione stessa e che dovranno fuoriuscire dalla società entro la data del 30.09.2023."

Riguardo alla vendita della palazzina uffici e della Marmoteca, già prevista nel Piano industriale, l'amministratore unico ricorda (Indirizzi programmatici 2023) "......che per la tenuta del piano le operazioni straordinarie sono fondamentali e informa i soci che la Società sta predisponendo una nuova raccolta di manifestazione di interesse speculare a quella già presentata, ma con la differenza che potranno partecipare anche soggetti privati, oltre a soggetti pubblici. Ciò al fine di garantire alla società la liquidità necessaria per operare in continuità".

Appare opportuno ricordare che ad oggi, per la società, si rileva il permanere delle condizioni di cui all'art.20, comma 2 del TUSP, lett. e), avendo la società prodotto un risultato negativo per quattro dei cinque esercizi precedenti, con l'eccezione del bilancio al 31/12/2021 chiuso in utile.

Nausicaa S.p.A., è una società multi-servizi in house, quasi interamente partecipata dal Comune di Carrara, costituita in data 1° aprile 2019 dalla fusione di Apuafarma S.p.A. ed Amia S.p.A. ed è il soggetto attualmente incaricato dal Comune di Carrara tramite affidamento diretto di svolgere il servizio di raccolta rifiuti e igiene urbana sull'intero territorio comunale;

In forza di legge (L.R.Toscana 28 dicembre 2011, n.69), dall'effettivo avvio della gestione integrata di Ambito, avvenuto con decorrenza 01/01/2021, il Gestore unico, RetiAmbiente S.p.A., ha assunto la legittimazione a svolgere il servizio di raccolta e igiene urbana sul territorio del Comune di Carrara, venendo conseguentemente meno quella del gestore precedente, Nausicaa S.p.A. In data 30/12/2020 è stato sottoscritto dalle Parti un primo contratto transitorio con il quale è stato previsto che Nausicaa S.p.A. avrebbe potuto continuare a svolgere il ruolo di Gestore del servizio all'interno del territorio comunale carrarese fino al 31/12/2021, pur sotto la direzione ed il coordinamento di RetiAmbiente S.p.A., con la motivazione, contenuta all'art. 1, comma 1 del suddetto contratto transitorio, che "alla data di effettivo avvio dell'affidamento al Gestore Unico del Servizio d'Ambito, decorrente dal 01/01/2021, non vi saranno le condizioni affinché il Comune di Carrara possa perfezionare il conferimento di tutta/di una parte (rappresentativa del ramo aziendale avente ad oggetto il servizio di raccolta e igiene) della quota azionaria di Nausicaa S.p.A., in RetiAmbiente S.p.A., ovvero di concludere altra operazione societaria comunque volta a contemperare l'esigenza del mantenimento in essere dell'attuale struttura multiservizio con la titolarità e responsabilità del servizio di cui sopra in capo a RetiAmbiente S.p.A.".

Successivamente, in data 30/12/2021 è stato sottoscritto dalle Parti un secondo contratto transitorio con il quale è stato previsto che Nausicaa S.p.A. avrebbe potuto continuare a svolgere il ruolo di Gestore del servizio all'interno del territorio comunale carrarese fino al 31/12/2022, pur sotto la direzione ed il coordinamento di RetiAmbiente S.p.A., con la motivazione, contenuta all'art. 1, comma 1 del suddetto contratto transitorio, "[...] di concedere a Nausicaa S.p.A. un'apposita finestra temporale, che non dovrà comunque protrarsi oltre il 31/12/2022, affinché possa perfezionare il conferimento, secondo le modalità che saranno definite tra le parti, delle quote azionarie corrispondenti al valore del ramo d'azienda relativo al servizio di raccolta rifiuti e igiene urbana di Nausicaa S.p.A., ottenendo in cambio azioni di RetiAmbiente S.p.A. di identico valore[]."

Recentemente il Comune di Carrara ( PEC n.92173 del 18/11/2022) per approfondimenti tecnici e legali ha richiesto un'ulteriore proroga del vigente contratto transitorio fino al 31/12/2023 al fine di:
- perfezionare l'operazione di scissione, ai sensi degli articoli da 2506 a 2506 quater c.c., necessaria a far confluire il ramo igiene urbana di Nausicaa S.p.A. in una new co;
- conferire la new co in RetiAmbiente S.p.A. al valore stimato ai sensi dell'art. 2343 ter c.c., in applicazione dei criteri di valutazione già utilizzati in occasione dei precedenti conferimenti in RetiAmbiente S.p.A.;

Le suddette operazioni societarie richiedono che Nausicaa S.p.A., per l'intero anno 2023, sia messa nella condizione di ricevere dal Comune di Carrara, in deroga al contratto di servizio vigente tra ATO e RetiAmbiente S.p.A., l'affidamento della gestione del servizio raccolta rifiuti e igiene urbana comunale, dato che il vigente contratto transitorio non contiene alcuna previsione contrattuale di proroga automatica.

Allo stato attuale, occorre quindi sottoscrivere un nuovo Contratto transitorio (il terzo), condizione affinché, in deroga al contratto di servizio vigente tra ATO e RetiAmbiente S.p.A., il Comune di Carrara possa affidare per il periodo 01/01/2023 – 31/12/2023 la gestione del servizio rifiuti urbani comunale consentendo, in tale intervallo temporale, che Nausicaa S.p.A. possa continuare a svolgere il ruolo di Gestore del servizio rifiuti urbani nel Comune di Carrara e contemporaneamente che si possa perfezionare l'operazione di scissione di Nausicaa S.p.A. stessa ed il conferimento in RetiAmbiente S.p.A. della new co. Si richiama al proposito la delibera ATO n. 28 del 07/12/2022 che approva la proroga dei termini richiamati, nonché il nuovo Contratto transitorio;

Si evidenzia inoltre che nel periodo 01/01/2023 – 31/12/2023 Nausicaa S.p.A., per la gestione del ramo societario "Igiene Urbana", dovrà coordinarsi con RetiAmbiente S.p.A., con particolare riguardo alle politiche assunzionali del personale e agli investimenti. Riguardo al quadro della consistenza del personale, riferito alla data del 31/10/2022, afferente al ramo societario "Igiene Urbana" di Nausicaa S.p.A., come trasmesso dalla Società ad ATO, questo risulta essere coerente con quello rilevato dall'Autorità d'Ambito al 30/04/2020. Se entro il 31/12/2023 non sarà completato il percorso di scissione e conferimento sopra descritto per fatto imputabile al Comune di Carrara o alla società Nausicaa spa, la società Nausicaa S.p.A. non potrà ulteriormente assumere il ruolo di Gestore del Servizio sul territorio del Comune di Carrara, con conseguente decadenza dallo stesso e subentro ex lege, a partire dal 01/01/2024, da parte del Gestore Unico, RetiAmbiente S.p.A., con relativo trasferimento del personale.

Si evidenzia, inoltre, come l'attuale partecipazione del Comune in Retiambiente SpA (0,001%), gestore unico del servizio rifiuti a livello di ambito ottimale, non possa essere considerata incompatibile con la partecipazione in Nausicaa SpA ai sensi del D.Lgs. 175/2016, Art. 20-comma 2, punto c), in quanto:
- sottoscrizione del capitale sociale in Retiambiente SpA da parte dei comuni ricadenti all'interno del territorio di ambito ottimale, è resa obbligatoria ai sensi della Legge Regionale Toscana 28 dicembre 2011, n.69;
- stato attuale, per il Comune di Carrara il servizio di igiene urbana e raccolta rifiuti è svolto esclusivamente dalla controllata Nausicaa SpA, fintanto che non si darà luogo allo scorporo del ramo d'azienda "rifiuti e igiene urbana" per trasferirlo in toto al gestore unico Retiambiente SpA.
- È previsto nel contratto transitorio 01/01/2023-31/12/2023 che il Comune di Carrara si impegna a richiedere la perizia di stima della new co. derivante dall'operazione di scissione entro 30/06/2023.

Nella precedente Revisione ordinaria si prevedeva la cessione della partecipazione azionaria in Cermec SpA entro il 31/12/2022 a favore del gestore unico Retiambiente SpA, come previsto dal contratto transitorio in essere (01/01/2022-31/12/2022) stipulato tra le parti, nel rispetto della normativa nazionale e regionale in tema di gestione integrata dei rifiuti.

Alcune complicazioni di carattere tecnico-giuridico intervenute nel 2022 hanno impedito di realizzare le operazioni prospettate all'art. 1 del Contratto transitorio vigente, conferimento azionario o acquisto del sistema impiantistico, entro i termini previsti e pertanto occorre procedere con ulteriori approfondimenti tecnico-giuridici, al fine di individuare, in via definitiva, la modalità più opportuna per giungere al trasferimento del polo impiantistico nella disponibilità di RetiAmbiente S.p.A., gestore unico del servizio. Rimane tra l'altro ancora aperta la procedura concordataria alla quale è sottoposta la società.

Per tali motivi è approvato un nuovo Addendum contrattuale per la prosecuzione in deroga della gestione da parte di Cermec S.p.A. del sistema impiantistico sito in loc. Gotara nel Comune di Massa fino al 31/12/2023.

Al fine di agevolare il suddetto conferimento, le parti interessate (Comuni di Carrara e Massa, A.T.O. Toscana Costa, Retiambiente SpA) si impegnano ad istituire entro il 31/01/2023 un apposito gruppo di lavoro che dovrà entro il 31/03/2023 formulare una proposta operativa.

Riguardo alla attuale partecipazione del Comune di Carrara in Cermec SpA, si ritiene che non possa essere considerata al momento una duplicazione rispetto alla partecipazione in Retiambiente SpA (gestore unico del ciclo dei rifiuti come individuato dall'Autorità di ambito per la gestione integrata dei
 
rifiuti sul territorio interprovinciale) ai sensi dell'art.20, c.2 lett.c) D.Lgs. 175/2016, ritenendo valide le medesime motivazioni già enunciate per Nausicaa SpA, e cioè:

la sottoscrizione del capitale sociale iniziale in Retiambiente SpA (per il Comune di Carrara si tratta per il momento di una partecipazione "simbolica", pari allo 0,001%) da parte dei comuni ricadenti all'interno del territorio di ambito ottimale, è resa obbligatoria ai sensi della dell'art.200 D.Lgs. 152/06 e della Legge Regionale Toscana 28 dicembre 2011, n.69;

il servizio di smaltimento rifiuti è svolto ad oggi esclusivamente mediante affidamento diretto alla società a controllo pubblico Cermec SpA secondo il modello dell'in house providing, fino al momento del perfezionamento del conferimento aziendale al gestore unico di ambito ottimale (Retiambiente SpA).

La conclusione della mission principale della società (ultimazione della costruzione dell'arteria principale stradale per il traffico dei camion in direzione delle cave di marmo di Carrara) risalente al 2014, oltre alle ripetute perdite conseguite successivamente imputabili agli elevati ammortamenti, hanno determinato la messa in liquidazione volontaria, con deliberazione del Consiglio comunale n. 100 del 30.12.2016.

La società negli anni successivi ha tuttavia continuato a gestire il servizio di agibilità e di manutenzione ordinaria e straordinaria dell'arteria stradale, oltre al servizio di lavaggio dei camion e di pesatura dei materiali lapidei trasportati a valle, garantendo l'equilibrio economico-finanziario, in attesa del trasferimento ad altra società partecipata.

Nel precedente Piano di razionalizzazione (2021) non era previsto alcun ulteriore intervento sullo stato di liquidazione già in essere. Si riconferma che la durata della procedura è dipendente dal lasso temporale necessario alla liquidazione di tutti i beni aziendali, all'incasso dei crediti e al realizzo di ogni altra voce dell'attivo suscettibile di valutazione economica; per contro, dal lato del passivo, la tempistica è funzionale alla sistemazione delle cause pendenti ancora in essere ed al pagamento, attraverso il realizzo dell'attivo, delle diverse posizioni debitorie esistenti.

Il periodo della liquidazione è stato allineato alla durata del mutuo acceso presso Banca Carige la cui scadenza sarà il 31.12.2042, già posto interamente a carico del Comune non sussistendo attualmente, i presupposti per la sua estinzione anticipata. È evidente che nel caso in cui si realizzassero le condizioni previste dalla legge per la chiusura dell'attività di liquidazione come sopra specificate e quindi in primis la chiusura di tutti i contenziosi in essere, si potrebbe anche valutare l'anticipo della chiusura della procedura di liquidazione rispetto alla tempistica attuale.

Per quanto riguarda le altre società partecipate (GAIA SPA, ERP SPA, AREA SPA) non erano previsti interventi di razionalizzazione di alcun tipo, trattandosi di società in equilibrio economico-finanziario e che rispettano i parametri di cui all'art. 20, comma 2 del D.Lgs. 175/2016. Anche per il 2023, per queste società non si prevedono interventi di razionalizzazione.

Per quanto riguarda la partecipazione in Terme di Equi SpA, dichiarata fallita con sentenza del Tribunale di Massa, si resta in attesa della chiusura del procedimento.

# Piano di razionalizzazione periodica corrente
Società multi servizi (tra i quali ramo Rifiuti/Igiene urbana) nata dalla fusione per incorporazione tra Amia e Apuafarma.

Partecipazione da mantenere, sebbene sia previsto lo scorporo ed il trasferimento del ramo rifiuti/igiene urbana (come da ultimo contratto transitorio con ATO e Retiambiente) al gestore unico dei rifiuti entro la nuova data del 31/12/2023, nel rispetto della normativa che regola la gestione del servizio di igiene urbana integrato a livello di ambito territoriale.

Società in liquidazione per esaurimento mission aziendale; svolge tuttavia attività residuale per conto del Comune di Carrara (gestione della strada dei marmi e impianto di lavaggio), destinata ad essere trasferita a Nausicaa SpA.

Svolge attività di interesse pubblico, grazie anche ad una proficua gestione e valorizzazione dell'area retro portuale.

Gestione e manutenzione edilizia residenziale pubblica, in accordo alle disposizioni regionali.

Gestione del complesso fieristico, organizzazione di fiere ed eventi.

Trattamento, riciclaggio e smaltimento dei rifiuti solidi urbani.

Partecipazione da mantenere fino al momento del conferimento al gestore unico dei rifiuti (nuova scadenza del 31/12/2023, come da Contratto transitorio) nel rispetto della normativa nazionale e regionale che regolano la gestione del servizio di igiene urbana integrato a livello di ambito territoriale ottimale.

Gestore unico dei rifiuti urbani e assimilati in ambito ATO Toscana Costa, come da legge regionale Toscana n.69 del 28.12.2011.

Premesso che l'art. 2 lett. g) del d.lgs. 175/2016, definisce la "partecipazione indiretta" come "partecipazione in una società detenuta da un'amministrazione pubblica per il tramite di società o altri organismi soggetti a controllo da parte della medesima amministrazione pubblica", a corredo di ciascuna scheda di dettaglio della società "tramite" nella successiva Sezione 3) si riportano le principali partecipazioni "indirette".

Gestione dell'area retroportuale adibita a scambi intermodali e gestione di servizi di supporto logistico. Locazione spazi a terzi per attività industriale

Servizi di supporto logistico di tipo intermodale e locazione a terzi di aree a scopo industriale.

Produce un servizio di interesse generale (art. 4, co. 2, lett. a). Gestione dell'area retro portuale a beneficio dei traffici commerciali intermodali collegati all'attività portuale, di supporto allo sviluppo dell'economia del territorio provinciale.

Trattandosi di società in liquidazione e concordato preventivo, non svolge alcuna attività, ad esclusione di quella derivante dall'amministrazione del patrimonio e della regolazione delle posizioni debitorie/creditorie. Ricavi derivanti da operazioni di fitto di beni, oggetto di liquidazione, in attesa di alienazione.

Mantenimento della partecipazione fino al termine della procedura di concordato preventivo e della liquidazione.

La società dal 2014 è assoggettata alla procedura di concordato preventivo, congiuntamente allo stato di liquidazione. Nel 2021/2022 sono proseguite le attività funzionali per la liquidazione del patrimonio e la gestione degli immobili ancora disponibili.

Smaltimento, trattamento e riciclaggio RSU principalmente a favore dei comune di Carrara e di Massa

MANTENIMENTO SENZA NECESSITÀ DI RAZIONALIZZAZIONE (fino al momento del conferimento ex lege nella società Retiambiente Spa, gestore unico del servizio integrato di igiene urbana a livello di ATO).

In seguito alla stipula del nuovo Contratto transitorio, anche nel 2023 la gestione dell'impianto di smaltimento rifiuti sarà a cura della società Cermec SpA. Il nuovo termine per la cessione della partecipazione a favore del gestore unico individuato dall'Autorità di Ambito Ottimale è stato prorogato al 31/12/2023.

Ex gestore del servizio di controllo emissioni fumi e caldaie sul territorio provinciale fino al trasferimento dell'attività alla regione Toscana in seguito al riordino del settore.

Gestione, manutenzione, costruzione e amministrazione di alloggi popolari pubblici per conto dei comuni soci, dislocati nel territorio provinciale.

Controllo analogo congiunto con gli altri comuni soci, tramite organismo intercomunale di controllo.

Gestione del servizio idrico integrato a favore di tutti i comuni soci, ricompresi nell'ambito ottimale (ATO)

Nonostante il miglioramento in atto permane la situazione di precario equilibrio economico-finanziario, già evidenziata negli anni precedenti

Controllo congiunto con la Regione Toscana tramite patti para sociali.

Gestione degli spazi fieristici e dell'attività fieristica e congressuale a favore di terzi. Ricerca tecnologica sui materiali a favore delle imprese lapidee

Si ripropongono per l'anno 2023 le medesime azioni di razionalizzazione previste per l'anno 2022 e, cioè:
- Predisposizione di nuovo Piano Industriale di risanamento da approvare entro il 31/03/2023;
- Monitoraggio della liquidità aziendale e valutazione della condizione di continuità aziendale con presentazione di un Budget finanziario annuale entro il 31/03/2023;
- In assenza di continuità aziendale a causa della situazione finanziaria, si prevede di deliberare, congiuntamente con l'altro socio di maggioranza, lo scioglimento e la messa in liquidazione.

Mantenimento con continuazione del processo di razionalizzazione e di monitoraggio come meglio descritto nel Piano industriale e di risanamento.

Igiene urbana, farmacie comunali, verde pubblico, illuminazione pubblica, servizi di supporto culturale e scolastico, servizi di supporto alla polizia municipale, servizi cimiteriali, servizi socio assistenziali.

Produce beni e servizi strettamente necessari per il perseguimento delle finalità istituzionali dell'ente (art. 4, co. 1)

Raccolta rifiuti ed igiene urbana, verde pubblico, illuminazione pubblica, gestione farmacie comunali, servizi socio assistenziali, servizi cimiteriali, a favore della collettività di riferimento.

A seguito del nuovo contratto transitorio utile per la prosecuzione dell'attività, il trasferimento del ramo aziendale "igiene urbana" al gestore unico Retiambiente Spa a livello di ambito ottimale avverrà entro la nuova scadenza del 31/12/2023.

In presenza di un esercizio provvisorio residuale, continua il servizio di gestione della Strada dei marmi e dell'impianto lavaggio e pesa pubblica, sino al trasferimento ad altra società partecipata.

La società riesce a garantire comunque un precario equilibrio economico-finanziario a causa delle scarse risorse disponibili rispetto alle necessità finanziarie per le attività residuali e per i contenziosi ancora in essere.

Attività residuali in esercizio provvisorio, in attesa di trasferimento ad altra società: manutenzione strada dei marmi e gestione pesa marmi e lavaggio camion, svolte a favore del settore lapideo e della collettività.

NESSUN INTERVENTO in quanto la società è già stata posta in stato di liquidazione dal 13.06.2017, pur continuando a svolgere un'attività residuale.

In un'ottica di razionalizzazione e di riduzione del numero delle società partecipate, il Comune nel 2016 ha deciso di porre in liquidazione la società, anche considerando il pieno raggiungimento della mission relativa al completamento della Strada dei marmi.

Nonostante lo stato di liquidazione, la società continua a svolgere le due attività (gestione strada dei marmi e della pesa pubblica e lavaggio camion) in esercizio provvisorio e che saranno oggetto di trasferimento ad altra società partecipata.

La durata della liquidazione dovrà essere equivalente alla durata del mutuo stipulato con la Carige per la realizzazione delle infrastrutture, e quindi sino al 31/12/2042, non sussistendo al momento i presupposti per prevedere un rimborso anticipato del mutuo da parte del Comune di Carrara.

Società di tipo holding industriale che coordina e controlla al 100% altre società che svolgono il servizio di igiene urbana.

Il fatturato del Gruppo è meglio specificato nel Bilancio Consolidato della capogruppo.

Attività di coordinamento e controllo delle società operative da essa controllate al 100% operanti nel settore dei rifiuti e dell'igiene urbana. A beneficio di tutti i comuni della comunità di ambito territoriale ottimale.

Si evidenzia che la partecipazione è minima (0,001%) ed obbligatoria ai sensi di legge. La società allo stato attuale non svolge alcuna attività per il Comune, per cui si ritiene che la partecipazione non contrasti con la disposizione art. 20, c.2 lett. c) del TUSP.

In attività come holding industriale nel settore del servizio integrato dei rifiuti, per il tramite di società da essa controllate al 100%.

38.11.00 Gestore unico del servizio di gestione integrata dei rifiuti urbani e assimilati a livello di ambito territoriale ottimale ATO Toscana Costa.

Il servizio viene svolto attraverso le società controllate al 100% dalla stessa Retiambiente e che costituiscono il gruppo Retiambiente SpA.

Società di tipo holding industriale che coordina e controlla al 100% altre società che svolgono il servizio di igiene urbana.

Il fatturato del Gruppo è meglio specificato nel Bilancio Consolidato della capogruppo.

Attività di coordinamento e controllo delle società operative da essa controllate al 100% operanti nel settore dei rifiuti e dell'igiene urbana. A beneficio di tutti i comuni della comunità di ambito territoriale ottimale.

Si evidenzia che la partecipazione è minima (0,001%) ed obbligatoria ai sensi di legge. La società allo stato attuale non svolge alcuna attività per il Comune, per cui si ritiene che la partecipazione non contrasti con la disposizione art. 20, c.2 lett. c) del TUSP.

L'anno 2021 ha segnato per Retiambiente l'inizio dell'operatività dando attuazione al Contratto di Servizio per la gestione del ciclo integrato dei rifiuti urbani dell'ATO Toscana Costa. L'Azienda ha quindi
 
iniziato a mettere in piedi la propria organizzazione strutturale e operativa nel rispetto del modello societario prescelto che è quello dell'"in house providing", imperniato sulla presenza di una Società Capogruppo industriale (Holding Industriale), detentrice della totalità delle azioni delle Società controllate afferenti il Gruppo, chiamata a gestire direttamente tutte le attività industriali "trasversali" al Gruppo quali, ad esempio, progettazione, costruzione e gestione degli impianti di trattamento e valorizzazione dei rifiuti, programmazione dei flussi, gestione dei trasporti da/per impianti oltre a svolgere, sempre in favore delle Società controllate, attività tecnico amministrative e di servizi tra cui controllo di gestione, tesoreria e finanza, politiche del personale, gare e approvvigionamenti di interesse intra-Gruppo e di soglia rilevante, attività legali, contratti e gestione del contenzioso di Gruppo, comunicazione, ICT, etc..., lasciando alle Società controllate, nominate Società Operative Locali (SOL), la gestione di tutte le attività di igiene urbana, raccolta dei rifiuti e spazzamento, dei centri di raccolta, trasferenze ed altre attività ad esse connesse.

Società misto pubblico-privata (partecipazione del Comune di Carrara 2,64%) con maggioranza del capitale sociale di proprietà pubblica. Svolgeva la propria attività nel settore del turismo termale; trattandosi di attività puramente commerciale e non rientrante tra le finalità istituzionali dell'ente, con deliberazione del consiglio comunale n. 110 del 28/12/2010 il Comune di Carrara ne autorizzò la dismissione. Con decreto del 26 maggio 2016 il Tribunale di Massa ha omologato il Concordato Preventivo cui la Società Terme di Equi S.p.A. era stata ammessa in data 03 aprile 2015. Visti gli esiti negativi dei vari tentativi di vendita del patrimonio immobiliare esperiti dal liquidatore, con sentenza

n. 31, del 25/09/2018, depositata in data 26/09/2018, il Tribunale di Massa – Sez. fallimentare, ha dichiarato il fallimento della società Terme di Equi spa in liquidazione e in concordato preventivo con sede in Fivizzano (M)S, Via Umberto I (C.f. / P.iva e N.ro Iscriz. Reg. Imp 00301560454) nominando Giudice Delegato, il Dott. Alessandro Pellegri, e, Curatori, i Dott. Gianluca Rossi e Dott. Matteo Bigini.

# Relazione tecnica al piano di Revisione ordinaria ex art. 20 del TUSP.
Il presente Piano redatto ai sensi dell' Art. 20 del D.Lgs. 175/2016 conferma la sussistenza dei requisiti di legittimità per il "Mantenimento senza interventi di razionalizzazione" delle partecipazioni nelle società: Nausicaa SpA - Erp SpA - Gaia SpA - Area SpA - Cermec SpA.

Per queste società permane una situazione di equilibrio economico-finanziario, escludendo altre cause/necessità di razionalizzazione e/o dismissione.

Per Nausicaa SpA e Cermec SpA è programmato il conferimento obbligatorio delle partecipazioni azionarie legate al ramo gestione rifiuti alla società Retiambiente SpA, per le motivazioni precedentemente richiamate.

Rispetto alle previsioni del precedente Piano di razionalizzazione, si evidenzia che per quanto riguarda il conferimento in Retiambiente SpA della società Nausicaa Spa è previsto il nuovo termine del 31/12/2023, come da richiesta Pec n. 92173 del 18/11/2022 da parte della Sindaca indirizzata ad ATO e Retiambiente SpA e successiva delibera di assemblea di ATO Toscana Costa n.28 del 7/12/2022, con la quale viene concessa la proroga della gestione transitoria del servizio di igiene urbana al Comune di Carrara fino al 31/12/2023.

Per Cermec Spa, in conformità a quanto previsto dal D. Lgs n. 152/2006 e ss.mm.ii., i Comuni devono mettere a disposizione del Gestore Unico gli impianti destinati allo svolgimento del Servizio, ricompresi negli strumenti di pianificazione previsti. CERMEC s.p.a. infatti dovrà anche assumere un ruolo centrale nella successiva configurazione di livello interprovinciale, questo ai fini di garantire un corretto supporto alle attività di smaltimento del ciclo degli RSU della Provincia di Massa Carrara nello scenario interprovinciale dell'ATO Toscana Costa. Il conferimento in Retiambiente avverrà entro il nuovo termine del 31/12/2023, come da richiesta dell'Amministrazione comunale indirizzata ad ATO e Retiambiente SpA nella riunione del 7/11/2022, successivamente accolta.

Per quanto riguarda le altre società che alla data del 31/12/2021 erano già in stato di "liquidazione" volontaria/giudiziale ( Cat SpA, Progetto Carrara Srl) o in "fallimento" (Terme di Equi SpA), si conferma il percorso di "dismissione" intrapreso ritenendo che al momento non si intravvedono soluzioni alternative o iniziative di altro tipo tese ad accelerarne l'esito finale.

Si conferma inoltre la legittimità al mantenimento della partecipazione in IMM Carrafiere SpA nonostante la società sia soggetta ad un profondo processo di razionalizzazione della gestione aziendale non ancora conclusosi, essenzialmente a causa delle ripercussioni negative della pandemia da Covid 19.

In data 07 dicembre 2021 l'Amministratore unico aveva trasmesso il documento di "verifica" dell'andamento del piano industriale approvato dai soci in data 14.06.2021 comunicando la previsione di un utile per l'esercizio 2021 (ipotesi avverata). Tuttavia, nonostante alcuni miglioramenti dal punto di vista economico grazie all'attuazione di parte delle misure previste nel Piano, l'evento catastrofico del 18/08/2022 ha nuovamente compromesso il raggiungimento degli obiettivi del Piano, unitamente alle ripercussioni post pandemia da Covid 19.

La società, in accordo con i due soci di maggioranza (Comune di Carrara e Regione Toscana), ritiene opportuno proseguire con l'azione di monitoraggio e di razionalizzazione della gestione, a fronte del nuovo piano di risanamento/industriale in fase di preparazione.

Risulta tuttavia assodato che la tenuta delle condizioni economiche finanziarie della società costituisce un elemento indispensabile per la prosecuzione dell'attività aziendale ed il presupposto per evitare lo scioglimento e la messa in liquidazione, oltreché per garantire il mantenimento dei livelli occupazionali previsti dal Piano. Per tale società, si riconferma la possibilità di adozione delle ulteriori misure di razionalizzazione quali lo "scioglimento e la liquidazione" nel caso di mancato raggiungimento degli obiettivi contenuti nel Piano di risanamento.
