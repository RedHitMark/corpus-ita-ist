# RELAZIONE
## 1.Introduzione
Nella parte introduttiva del provvedimento, viene esposta una rappresentazione grafica della struttura delle società partecipate direttamente e indirettamente dal Comune di Rovigo, che viene allegata sub A1) alla delibera consiliare.

## 2. Ricognizione delle partecipazioni societarie possedute dire amente ed indire amente
In questa sezione viene esposta una tabella riepilogativa di tutte le partecipazioni societarie detenute direttamente dal Comune di Rovigo e la tabella riepilogativa delle partecipazioni societarie detenute indirettamente attraverso ciascuno organismo tramite.

Si precisa che per partecipazione indiretta si fa riferimento a: "partecipazione in una società detenuta da un'amministrazione pubblica per il tramite di società ed altri organismi soggetti a controllo da parte della medesima amministrazione pubblica", così come previsto dalla lettera g) comma 1 art.2 del D. Lgs. n. 175/2016 s.m.i..

## 3. Informazioni di de aglio sulle singole partecipazioni
Per ognuna delle partecipazioni inserite nelle tabelle riportate nel paragrafo precedente, si sono compilate le seguenti schede tecniche di dettaglio, a cura della Sezione Organismi Variamente Partecipati e Vigilati, Dirigente Dott.ssa Nicoletta Cittadin, Funzionario Dott.ssa Monica Righini.

# SCHEDE DI RILEVAZIONE PER LA REVISIONE PERIODICA DELLE PARTECIPAZIONI
## ASM ROVIGO SPA
Dal Bilancio 2021 di ASM Rovigo SpA risulta che il 94% dei ricavi aziendali derivano dallo svolgimento dei servizi affidati alla società in house dal Comune di Rovigo, in base ai singoli contratti di servizio. Tali attività rientrano nelle attività indicate nelle lett. a) e d) dell'art. 4 del D.lgs 175/2016 s.m.i e come previsto dal comma 4 del medesimo articolo.

La società ASM Rovigo SpA non ha svolto nel 2021 attività analoghe a quelle svolte da altre società partecipate dal Comune di Rovigo.

Il mantenimento della partecipazione è proposto in relazione alla assenza di parametri che, ai sensi dell'art. 20 comma 2 del D. Lgs. n. 175/2016 s.m.i., determinerebbero l'applicazione di una misura di razionalizzazione.

## TEATRO SOCIALE SRL IN LIQUIDAZIONE
La società ha per oggetto sociale la gestione dell'immobile denominato "Teatro Sociale" posto in Rovigo, Piazza Garibaldi, n. 14, di sua proprietà, ed allo scopo la società potrà costruire, ristrutturare, ammodernare e locare l'immobile con annessi arredi e attrezzature.

Nel luglio 2018 la società Teatro Sociale Srl è divenuta unipersonale, al fine di agevolare la riassegnazione dell'immobile del Teatro al Comune al termine della liquidazione.

Circa l'attività sociale, la stessa si concreta nella gestione dell'immobile Teatro Sociale, il solo in proprietà della medesima società. La società fu trasformata in Srl nel 1989, poiché tale forma societaria appariva appropriata per la gestione dell'immobile teatro sociale al fine di consentire il regolare svolgimento delle attività teatrali. L'opzione al modulo societario, fu posta all'epoca nell'ambito delle funzioni comunali per lo svolgimento delle attività culturali, ai sensi cioè di attività ricomprese tra quelle indicate dal combinato disposto dell'art. 14 comma 27 D.L. 78/2010 conv. L. 122/2010 e ar8. 3 e 13 TUEL. Tuttavia si ritiene che l'oggetto sociale che si identifica nella gestione di un unico stabile, non sia assimilabile/sussumibile in alcuna delle attività previste dai commi 2 e seguenti dell'art. 4. In particolare non è possibile qualificare Teatro Sociale come società "destinata alla valorizzazione del patrimonio dell'Ente" di cui al comma 3 dell'art. 4, essendo preposta alla gestione di un solo immobile. La società svolge pertanto attività non consentite ai sensi dell'art. 4 del D.LGS 175/2016. Da ciò la decisione della messa in liquidazione in sede di revisione straordinaria delle partecipazioni societarie, ai sensi della delibera C.C. n. 64 del 28.09.2017 confermata negli anni successivi in sede di razionalizzazione periodica delle partecipazioni detenute e da ultimo con la deliberazione C.C. n. 98/2021 del 28.12.2021

La società non svolge attività analoga ad altra società partecipata, ma la sua attività rientra nella gamma di attività previste dallo Statuto della Fondazione Rovigo Cultura.

La messa in liquidazione della società è avvenuta il 18.10.2018. Il termine di chiusura del procedimento di liquidazione era previsto in un primo momento al 31.12.2020; tuttavia la procedura di liquidazione si è protratta nel 2021 e nel 2022 con avvicendamento di Liquidatori. Con la delibera di Consiglio comunale n. 67 del 16 novembre 2022 è stata approvata la chiusura della liquidazione, con assegnazione dell'unico immobile di proprietà, il teatro, al Comune unico-socio. Tale compendio immobiliare è assoggettato a vincolo dal Ministero dei beni culturali, pertanto il trasferimento di proprietà è assoggettato all'eventuale esercizio del diri o di prelazione del Ministero stesso (artt. 59 e seguenti del d.lgs n. 42 del 2004). La definitiva cancellazione della società dal registro imprese si prevede di conseguenza entro i primi mesi del 2023. Gli atti finali di liquidazione (approvazione bilancio finale e rogito notarile di assegnazione della proprietà del teatro) è stato posticipato in attesa dell'approvazione della legge di Bilancio 2023 che dovrebbe reintrodurre agevolazioni fiscali per l'assegnazione dei beni al socio, già previste nell'anno 2016, con minor costo per il Comune rispetto a quanto previsto dalla normativa vigente nell'anno 2022.

## ECOAMBIENTE SRL
Gestione integrata dei rifiuti urbani in tutte le sue fasi in conformità alle previsioni di cui al D.Lgs. n. 152/2006 ossia la raccolta, il trasporto, anche in conto terzi, il recupero, il trattamento, lo smaltimento, il controllo su queste operazioni e gli interventi successivi alla chiusura dei siti di smaltimento, nonché la realizzazione e gestione di impianti di recupero, trattamento, trasformazione e smaltimento dei rifiuti. La gestione dei rifiuti speciali in conformità all'art.188 del D.Lgs. n.152/2006.

La società è preposta alla gestione integrata dei rifiuti urbani in tutte le sue fasi in conformità alle previsioni di cui al D.Lgs.n. 152/2006. Tale attività pertanto rientra tra quelle inerenti "produzione di un servizio d'interesse generale" ivi inclusa la realizzazione e la gestione delle reti e degli impianti funzionali dei servizi medesimi ai sensi della lett. a) co 2 art.4 del D.Lgs.n 175/2016 s.m.i.. Per quanto attinente alle funzioni istituzionali di questo Comune, l'attività societaria, rientra nelle funzioni di organizzazione e gestione dei servizi di raccolta, avvio allo smaltimento e recupero dei rifiuti urbani (art.14 comma 27 Dl n.78/2010 conv. L.122/2010 ed art. 3 e 13 TUEL).

La società svolge attività solo parzialmente coincidenti con quelle di Polaris Srl, sua controllata.

Il mantenimento della partecipazione è proposto in relazione alla assenza di parametri che, ai sensi dell'art. 20 comma 2 del D.Lgs. n. 175/2016 s.m.i., determinerebbero l'applicazione di una misura di razionalizzazione.

## AS2 SRL Azienda Servizi Strumentali
La società è preposta alla produzione di beni e servizi strettamente necessarie per il perseguimento delle finalità istituzionali dell'Amministrazione Comunale di Rovigo e alle altre pubbliche amministrazioni locali, con affidamenti diretti in house. Attività rientranto nella lettera d) comma 2 art. 4 del D.Lgs. n. 175 del 2016, cosiddette attività strumentali di supporto alle funzioni fondamentali del Comune in ordine a polizia municipale e amministrava, riscossione rifiuti, organizzazione generale dell'amministrazione (art.14 comma 27 D.L. 78/2010 conv. L. 122/2010 e artt. 3-13 TUEL).

La società non svolge complessivamente attvità analoghe a quelle svolte da altre società partecipate dal Comune di Rovigo.

Il mantenimento della partecipazione è proposto in relazione all'assenza di parametri che, ai sensi dell'art. 20 comma 2 del D.Lgs n.175/2016 s.m.i., determinerebbero l'applicazione di una misura di razionalizzazione.

## CENTRO SERVIZI SRL
Il nuovo statuto, adottato nel 2021, nel stabilire che la società svolge, in via esclusiva, attività che risultano strumentali alla diretta realizzazione degli scopi statutari di utilità sociale e promozione dello sviluppo economico della Fondazione Cassa di Risparmio di Padova e Rovigo si sensi del d.lgs.n. 153 del 1999, fra le attività evidenzia anche "la promozione, organizzazione e realizzazione di mostre, attività espositive, culturali e formative, convegni, fiere, mercati e manifestazioni di qualsivoglia genere e natura, temporanee ed anche permanenti". Attività cioè per cui è ammessa la partecipazione alla società da parte del Comune (art. 4 comma 7 del d.lgs. n. 175 del 2016) e legata alle sue funzioni istituzionali di promozione di sviluppo nel territorio di competenza (art. 3 d.lgs. 267 del 2000)

ai sensi dell'art. 3 (oggetto sociale) dello statuto la società svolge, in via esclusiva, attività che risultano strumentali alla diretta realizzazione degli scopi statutari di utilità sociale e promozione dello sviluppo economico della Fondazione Cassa di Risparmio di Padova e Rovigo in conformità alla disciplina sulle Fondazioni bancarie ai sensi del d.lgs n. 153/1999 s.m.i.

con l'atto di Consiglio comunale n. 54 del 04 agosto 2021 nell'ambito della proposta di rilancio della società promossa dalla Fondazione Cassa di risparmio di Padova e Rovigo e finalizzato a realizzare "un polo tecnologico" è stato previsto nell'ambito dei documenti approvati (Term-sheet e accordo quadro sottoscritti il 05 agosto 2021) il "disinvesmento della partecipazione" e relativa modalità. L'accordo quadro scade al quinto anniversario della sottoscrizione ovvero il 5 agosto 2026.

## INTERPORTO DI ROVIGO SPA
Ai sensi dell'art. 4 dello statuto societario: "La società ha per oggetto la promozione, lo studio, la progettazione e la realizzazione di un Interporto sito nel Comune di Rovigo e di strutture portuali e/o interportuali con particolare riferimento alla navigazione interna, fluviomarittima e marittima avente le caratteristiche indicate dall'art. 6 della legge 30/05/1995 n. 204 e successive integrazioni e modificazioni; la gestione delle strutture e dei servizi interportuali finalizzata all'integrazione dei sistemi di trasporto terrestre, marittimo, fluviale, aereo ed accessori, diretta a facilitare le operazioni connesse alle volture di carico, alla movimentazione ed eventuale sosta temporanea delle merci nell'ambito interportuale, all'organizzazione logistica della produzione e della distribuzione fisica dei prodotti, anche in zona franca, completando la struttura con opportuni servizi intesi a fornire assistenza agli operatori ed ai loro mezzi;..."

Come già specificato in sede di revisione straordinaria e ordinaria, la società svolge attività di promozione, progettazione delle struttura interportuale di Rovigo e di strutture portuali fluviomarittime. La gestione di servizi interportuali atti ad integrare il trasporto terrestre, fluviale, marittimo con riguardo alla movimentazione delle merci. Nonché la realizzazione e gestione di aree di deposito doganali e non per le merci. Al momento della costituzione della società, la legislazione imponeva la presenza necessaria di soci pubblici. La partecipazione del Comune è da riconnettersi alle funzioni di concorso alla promozione e sviluppo dell'economia locale (art.14 comma 27 D.L. 78/2010 conv. L. 122/2010 ed artt. 3 e 13 TUEL). La società opera dunque in un settore collaterale a quello del trasporto, quest'ultimo in ambito europeo è ritenuto un servizio di interesse economico generale (SIEG). L'attività di Interporto la cui finalità è stata in fase iniziale quella di costituire impianti, quali lo scalo ferroviario, banchine interportuali ed immobili, atti a favorire lo scambio merci tra diverse modalità di trasporto da gomma, ferrovia e ad acqua, si potrebbe sussumere tra le attività complementari e di supporto al servizio di trasporto, qualificabile quale attività d'interesse generale. In quest'ottica le attività svolte da Interporto rientrano nella declaratoria della lett. a) comma 2 dell'art. 4 del D.Lgs. n. 175/2016 s.m.i..

La società non svolge attività analoghe a quelle già svolte da altre società partecipate dal Comune di Rovigo.

La società ha attivato misure di razionalizzazione volte ad aumentare i ricavi e diminuire i costi, a partire dal 2017, conseguendo risultati d'esercizio in utile sia nel 2019 che nel 2020 e nel 2021, che hanno rimosso la condizione di razionalizzazione determinata dall'art. 20 comma 2 lett. e).

In ordine alle variazioni intervenute nel patrimonio netto, si evidenzia che la società nel corso dell'esercizio di bilancio ha effettuato un aumento di capitale sociale, giusta deliberazione dell'assemblea straordinaria degli azionisti del 28 maggio 2021. A seguito di tale delibera, l'aumento di capitale è stato sottoscritto e versato per un importo pari ad euro 1.068.728, conseguentemente il capitale sociale ha subito un incremento di pari importo, da euro 5.836.159 ad euro 6.904.887.

## ACQUEVENETE SPA
Gestione di tutte le opere acquedottistiche e fognarie, comprese quelle esistenti a servizio delle popolazioni dei 108 Comuni aderenti. Ai sensi dell'art. 3 - punto 2 - dello Statuto aziendale: "La società ha per oggetto l'organizzazione e la gestione di tutte le fasi del ciclo integrato dell'acqua e quindi ogni attività costituente, connessa, conseguente, collegata o funzionale alla gestione del servizio idrico integrato negli ambi territoriali ottimali in cui ricadono gli enti locali soci...". È altresì previsto che la società possa svolgere altri servizi pubblici locali e produzione di servizi di interesse generale nel rispetto della normativa vigente e previo parere vincolante dell'assemblea di coordinamento.

La società svolge le attività connesse al servizio idrico integrato per affidamento dato dal Consiglio di Bacino Polesine, cui questo Comune partecipa. La società pertanto svolge un'attività rientrante nelle finalità istituzionali del Comune ed è volta all'esercizio di servizio d'interesse generale e alla gestione di reti ed impianti allo stesso funzionale (reti idriche ed impianti di depurazione), come previsto dall'art. 4 comma 1 e 2 lettera a) del D.Lgs. n. 175/2016. Ciò comporta altresì che il servizio svolto dalla società sia qualificabile come servizio pubblico locale a rete di rilevanza economica.

La società in parola non svolge attività analoghe a quelle svolte da altre società partecipate dal Comune di Rovigo.

Il mantenimento della partecipazione è proposto in relazione alla assenza di parametri che, ai sensi dell'art. 20 comma 2 del D.Lgs. n. 175/2016 s.m.i., determinerebbero l'applicazione di una misura di razionalizzazione.

## AGENZIA PER LA TRASFORMAZIONE TERRITORIALE IN VENETO SPA IN LIQUIDAZIONE - ATTIVA
Con riferimento all'"Esito della ricognizione" ed il "termine previsto per la razionalizzazione": la data del 31.12.2023 è meramente indicativa, stante lo stato di fallimento e liquidazione della società.

## ASM SET Srl
Vendita GAS - acquisto, vendita, imp.-exp. e il trading di gas naturale; acquisto e vendita energia elettrica; acquisto e fornitura calore energia per qualsiasi uso; gestione commercializzazione di apparecchiature per utilizzo energia in genere, per il risparmio energetico e la sicurezza; erogazione di servizi ausiliari alle attività precedenti; realizzazione, fornitura e gestione di impianti di illuminazione pubblica; realizzazione, fornitura e gestione di impianti di cogenerazione e teleriscaldamento nonché attività di realizzazione e gestione di alloggi in osservanza delle normative finalizzate al contenimento dei consumi energetici; studio, realizzazione e gestione di impianti per la produzione di energia elettrica.

L'attività svolta in maniera prevalente è quella di vendita – acquisto di gas naturale. Tale attività non si configura come attività strumentale dell'Ente Locale, né è configurata dal D.Lgs. 164 del 2000 e ss.mm espressamente come servizio pubblico, diversamente dalla distribuzione gas. Tuttavia è bene rilevare che se il cliente finale può rivolgersi a qualsiasi venditore-gas, chi esercita l'attività di vendita deve essere iscritto in apposito elenco del Ministero dello Sviluppo Economico, ai sensi dell'art. 17 del D.Lgs. 164/2000 s.m., a tutela dell'interesse generale nell'accesso del cliente finale a tale forma di energia. Del resto a livello europeo l'energia nel suo complesso rientra nei cosiddetti servizi di interesse economico generale, a loro volta inclusi nel servizio di interesse generale di cui la lett. a) comma 2 dell'art.4 del D.lgs 175/2016 s.m.i. Ed in particolare i clienti residenti nel Comune di Rovigo hanno in termini di accessibilità fisica al servizio il vantaggio di poter usufruire di uno sportello dedicato alla clientela ed ubicato nel capoluogo. Inoltre, risulta che la società abbia svolto attività a favore delle fasce deboli del territorio con erogazione di bonus energia. Inoltre, la società, da sempre orientata al sociale, ha istituito borse di studio per studenti meritevoli del polesine. Storicamente, inoltre, la municipalità di Rovigo, da prima con la propria azienda speciale, poi con la società ASM e per obbligo legislativo di separazione societaria con ASM set, ha sempre operato in quello che oggi è definito "mercato del gas naturale", svolgendo tale attività nel perseguimento della finalità di sviluppo economico propria di questo Ente locale – Comune. Del resto la partecipazione indiretta al 51% del capitale sociale della Srl, tramite l'unipersonale Asm Rovigo spa, consente di direzionarne in tal senso l'attività, anche con la presenza del socio privato in controllo congiunto (Consiglio di Stato Sez. V 23.01.2019 n. 578). È da segnalarsi infine che i consistenti utili consegui da ASM Set srl vengono annualmente distribuiti pro-quota ad ASM Rovigo spa controllata in house unipersonale del Comune di Rovigo, incidendo positivamente sul risultato d'esercizio di quest'ultima.

La società non svolge attività analoghe a quelle svolte da altre società partecipate dal Comune di Rovigo.

Il mantenimento della partecipazione indiretta è proposto in relazione all'assenza di parametri che, ai sensi dell'art. 20 comma 2 del D.Lgs. n. 175/2016 s.m.i., determinerebbero l'applicazione di una misura di razionalizzazione. In particolar modo si evidenziano i risultati di esercizio positivi, che hanno determinato dividendi per ASM Rovigo spa.

## ASCOPIAVE SPA
Società quotata operante nel settore della distribuzione gas (definita servizio pubblico dal D.Lgs. 164/2000 s.m.i. rientrante nella lett. a) co 2 dell'art. 4 del D.lgs 175/2016 s.m.i.). Come gruppo (tramite le proprie partecipate) detiene concessioni ed affidamenti per la gestione della distribuzione gas in 268 Comuni. Dal 19.12.2019 Ascopiave è partner del gruppo Hera nella commercializzazione del gas ed energia elettrica, detenendo il 48% di Estenergy. Dal 12 novembre 2019 ha costituito AP Reti Gas Nord EST S.R.L, attiva nel settore della distribuzione gas.

La società non svolge attvità analoghe a quelle svolte da altre società partecipate dal Comune di Rovigo;

Il mantenimento è proposto in riferimento all'art. 26 comma 3 D.Lgs. 175/2016 s.m.i. e tenuto conto comunque del rispetto dei parametri previsti dall'art. 20 comma 2 D.Lgs. 175/2016 s.m.i..

## POLESINE TLC SRL
Al 31.12.2021 lo statuto prevede come oggetto sociale lo studio, la progettazione e la gestione di impianti, reti ed infrastrutture telematiche e di telecomunicazione e di telefonia con l'utilizzo di tecnologia a larga banda (art. 3 dello statuto societario). Nel 2022, (l'assemblea societaria del 17.05.2022), lo statuto aziendale è stato modificato ai fini d'adeguarlo alla disciplina prevista dall'art. 16 del d.lgs. n. 175 del 2016 (società in house), essendo divenuta la sua compagine societaria interamente pubblica. In data 23.05.2022 è stato altresì avviato l'iter di iscrizione all'elenco Anac (ex art. 192 D.lgs 50/2016) da parte del Consorzio per lo Sviluppo in liquidaizone (socio di maggioranza).

La società non svolge attvità analoghe a quelle svolte da altre società partecipate dal Comune di Rovigo;

La sospensione legislativamente consentita della cessione della partecipazione, ha consentito ai soci di mutarne nel 2022 l'assetto organizzativo. La compagine societaria è divenuta interamente pubblica e ciò ha consentito l'adozione di modifiche statutarie, volta a configurarne il carattere in house providing. Ciò in un ottica di mantenere la partecipazione societaria, con azioni di razionalizzazione, una volta cessata la sospensione legislativa prevista fino 31.12.2022. Il Fatturato aziendale di poco inferiore a un milione di euro esige, ai sensi dell'art. 20 comma 2 lett. d) del d.lgs. 175/2016, che i soci pubblici valutino misure volte all'aumento di tale fatturato. Diversamente ciò non fosse raggiungibile nel medio periodo (tre anni, 2022-2023-2024), occorrerà iniziare a valutare una eventuale aggregazione di Polesine TLC ad altre società pubblica.

## POLESANA AZIENDA RIFIUTI SPECIALI Srl - POLARIS
Raccolta, trasporto di rifiuti urbani e speciali, pericolosi e non, attività rientrante nelle attività previste all'art. 4 co. 2 lett. a) D.Lgs. 175/2016 s.m.i. - servizi di interesse generale così come individua art. 177 comma 2 D.Lgs. 152/2006 s.m.i.

Ai sensi dello statuto, esemplificativamente: la raccolta il trasporto di cose per conto terzi e in proprio, lo smaltimento dei rifiuti speciali, la progettazione e la gestione dei medesimi servizi di raccolta e trasporto dei rifiuti urbani e speciali, pericolosi e non pericolosi; l'intermediazione senza detenzione e la commercializzazione dei medesimi, nonché la progettazione realizzazione gestione di servizi ed impianti e/o/ collaterali alle suddette attività.

il servizio di gestione dei rifiuti è servizio di interesse generale ai sensi dell'art. 4 comma 2 lett. a) e art. 177 comma 2 D.Lgs. 152 del 2006 s.m.i.

Il mantenimento della partecipazione indiretta è proposto in relazione all'assenza di parametri che, ai sensi dell'art. 20 comma 2 del D.Lgs. n. 175/2016 s.m.i., determinerebbero l'applicazione di una misura di razionalizzazione.