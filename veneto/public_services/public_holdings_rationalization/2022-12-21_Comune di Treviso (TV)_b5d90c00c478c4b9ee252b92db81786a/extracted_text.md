# Aeroporto di Treviso S.p.A. – AER TRE
La società svolge attività connesse alla progettazione, realizzazione, sviluppo, gestione, adeguamento, manutenzione e uso degli impianti e delle infrastrutture dell'aeroporto A. Canova di Treviso.

Nonostante la modesta partecipazione azionaria detenuta nella società si conferma l'interesse generale della Provincia di Treviso per il mantenimento della partecipazione, ciò in quanto l'Aeroporto di Treviso rappresenta un fattore strategico per lo sviluppo economico dell'intero territorio trevigiano, in relazione sia ai flussi turistici che alle attività produttive e più in generale economiche trevigiane.

# Asco Tlc S.p.A. (Gruppo Asco Holding S.p.A.)
La società ha per oggetto la costruzione, l'installazione, e/o l'esercizio di una rete telematica – in fibra ottica o in qualsiasi altra tecnologia – per la realizzazione e gestione di reti territoriali finalizzata all'offerta dei servizi di telecomunicazione.

La partecipazione azionaria detenuta nella società è stata considerata strategica dall'Amministrazione (delibere consiliari n. 51/134031 del 11.12.2010 e n. 13 del 27 maggio 2015) in quanto l'infrastrutturazione digitale dell'intero territorio trevigiano rappresenta un fattore di fondamentale importanza per lo sviluppo economico e sociale di tutte le realtà pubbliche e private che insistono nel territorio.

La partecipazione della Provincia è stata deliberata dal Consiglio Provinciale con atto n. 34 del 9 aprile 2002, a seguito di approvazione di un accordo che prevedeva:
- la cessione alla Provincia, prezzo di Euro 1,00, di una quota pari all'8% - pari a 480.000 azioni – della società;
- la concessione alla società da parte della Provincia, al prezzo di Euro 1,00, della posa di infrastrutture finalizzate alla rete di fibre ottiche lungo le strade provinciali interessate dal piano/progetto predisposto da ASCO TLC S.p.A.

Permangono immutate le motivazioni e l'interesse alla partecipazione che ne hanno determinato l'ingresso nella struttura societaria.

# Autovie Venete S.p.A.
La società ha per oggetto principale la progettazione, la costruzione e l'esercizio di autostrade o tratti autostradali già assentiti in concessione, delle connessioni viarie, dei raccordi nonché delle altre opere connesse alle autostrade assentite o di adeguamento delle medesime in quanto richiesto da esigenze relative alla sicurezza del traffico o al mantenimento del livello di servizio.

La società fa parte del Gruppo Friulia S.p.A., di cui all'allegato A al TUSP, che si riferisce a società per le quali non si applica l'art. 4 del TUSP.

L'operazione di smobilizzo delle quote risulta vincolata all'Accordo di Cooperazione con la società interamente pubblica "Società Autostrade Alto Adriatico" che prevede il subentro di quest'ultima ad Autovie Venete dopo il conseguente passaggio della concessione autostradale. Pertanto nell'attesa della definizione di tale accordo si ritiene di mantenere la partecipazione, stante anche l'esiguità della stessa, per valutare in seguito l'eventuale cessione.

La società fa parte del Gruppo Friulia S.p.A., di cui all'allegato A al TUSP, che si riferisce a società per le quali non si applica l'art. 4 del TUSP.

L'Ente nei precedenti piani di razionalizzazione aveva deliberato la cessione della propria quota, ma tale operazione risulta tuttora vincolata all'attuazione dell'Accordo di Cooperazione con la società interamente pubblica "Società Autostrade Alto Adriatico" che prevede il subentro di quest'ultima ad Autovie Venete dopo il conseguente passaggio della concessione autostradale. Pertanto si ritiene di mantenere la partecipazione, stante anche l'esiguità della stessa, per valutare in seguito l'eventuale cessione.

# MOM – MOBILITÀ DI MARCA S.p.A.
La società ha per oggetto l'esercizio di qualsiasi attività nel settore dei trasporti locali di persone e cose a mezzo di autolinee, ferrovie, tramvie, nonché l'esercizio di attività ad esse ausiliarie; lo svolgimento di servizi comuni, il coordinamento tecnico e l'assistenza anche finanziaria, nei confronti delle aziende di trasporto interessanti la Provincia di Treviso.

Mantenere in quanto strategica e necessaria allo svolgimento delle funzioni nell'ambito del Trasporto Pubblico Locale.

L'Ente di Governo, con deliberazione n. 2/2014, ha disposto di individuare una "Procedura con oggetto l'acquisizione della qualità di socio operativo di MOM S.p.A. e l'affidamento della gestione dei servizi di trasporto pubblico locale alla medesima MOM S.p.A.".

Con deliberazione n. 21/2018 l'Ente di Governo ha individuato nel 30% la quota di capitale sociale di MOM S.p.A. che dovrà essere acquisita dal socio operativo privato mediante la gara a doppio oggetto ai sensi dell'art. 17 del D. Lgs. 175/2016 "Testo unico in materia di società a partecipazione pubblica".

La procedura di cui sopra è risultata deserta, pertanto con determinazione dirigenziale 621/26469/2022 del 13/05/2022 la Provincia di Treviso ha avviato una procedura competitiva con negoziazione per la gara a doppio oggetto per l'individuazione di un nuovo socio di MOM S.p.A. e la concessione dei servizi di Trasporto pubblico locale della Provincia di Treviso, ai sensi dell'art 63, comma 2, lett. a), del D.Lgs. 50/2016, con il criterio dell'offerta economicamente più vantaggiosa, mantenendo sostanzialmente invariate le condizioni di gara della precedente procedura aperta.

Successivamente con determinazione dirigenziale n. 1242/59974 del 14/10/2022 è stato aggiudicato, in via definitiva, alla società Mobilità di Marca Spa - MOM, per la durata di anni 9 decorrenti dalla sottoscrizione del contratto, l'esercizio dei seguenti servizi di trasporto pubblico locale:
- servizi urbani di competenza del Comune di Treviso;
- servizi urbani di competenza del Comune di Conegliano;
- servizi urbani di competenza del Comune di Montebelluna;
- servizi urbani di competenza del Comune di Vittorio Veneto;
- servizi extraurbani di competenza della Provincia di Treviso.

Inoltre è stato individuato, a seguito delle risultanze di gara, come nuovo socio di MOM S.p.A. la ditta Autoguidovie S.p.A. per l'importo complessivo di acquisto di n. 8.482.011 azioni (di cui n. 3.478.100 cessione ATAP) per un importo unitario di € 1,35581 pari ad un importo complessivo di € 11.500.000,00.

# VENETO STRADE S.P.A.
La società ha per oggetto la progettazione, la costruzione, il recupero, la ristrutturazione, la manutenzione, la gestione, l'esercizio, la vigilanza – ed i relativi coordinamenti esecutivi – di lavori, opere, infrastrutture e servizi d'interesse viario, anche in regime di concessione delle opere stradali.

Mantenere, in quanto la gestione della manutenzione viaria extraurbana per i collegamenti in ambito sub regionale costituisce un interesse strategico per la Provincia ai sensi della L. n. 56/2014 e per lo svolgimento delle funzioni nell'ambito della mobilità e della viabilità. 