# RAZIONALIZZAZIONE ANNUALE DELLE PARTECIPAZIONI PUBBLICHE -ART. 20 D.LGS. 175/2016. RELAZIONE SULL'ATTUAZIONE DEL PIANO DI RAZIONALIZZAZIONE 2021 E PIANO DI RAZIONALIZZAZIONE 2022
Premesso che:

• l'art. 20, comma 1, del D.Lgs. 19 agosto 2016 n. 175 "Razionalizzazione periodica delle partecipazioni pubbliche" prevede l'obbligo per le Pubbliche Amministrazioni di effettuare, entro il 31 dicembre di ogni anno, un'analisi dell'assetto complessivo delle società in cui detengono partecipazioni, dirette o indirette, predisponendo, ove ricorrano i presupposti di legge, un piano di riassetto per la loro razionalizzazione, fusione o soppressione, anche mediante messa in liquidazione o cessione. I provvedimenti sono trasmessi e resi disponibili alla struttura di indirizzo, monitoraggio e controllo individuata presso il Dipartimento del Tesoro e alla Sezione di controllo della Corte dei Conti competente ai sensi dell'art. 5, comma 4; • ai sensi del comma 4 del succitato articolo "in caso di adozione del Piano di razionalizzazione, entro il 31 dicembre dell'anno successivo le pubbliche amministrazioni approvano una relazione sull'attuazione del Piano evidenziando i risultati conseguiti";

Considerato che l'Ente nei precedenti piani di razionalizzazione aveva deliberato la volontà di alienare la propria partecipazione nella Società Autovie Venete S.p.A. e che a tutt'oggi tale cessione risulta vincolata all'Accordo di Cooperazione con la società interamente pubblica "Società Autostrade Alto Adriatico" che prevede il subentro di quest'ultima ad Autovie Venete dopo il conseguente passaggio della concessione autostradale; Ritenuto pertanto, nell'attesa della definizione del futuro concessionario Autostrade Alto Adriatico di mantenere la partecipazione nella Società Autovie Venete S.p.A., oltre che per l'esiguità della stessa, anche per il fatto che tale società fa parte del Gruppo Friulia S.p.A., di cui all'allegato A al TUSP, ovvero trattasi di società per le quali non si applica l'art. 4 del TUSP;

Vista la Relazione sull'attuazione del sopracitato Piano di razionalizzazione delle partecipazioni societarie che, allegata alla presente deliberazione, ne costituisce integrante e sostanziale;

Tenuto conto che ai sensi del D.Lgs. 175/2016 le Pubbliche Amministrazioni non possono, direttamente o indirettamente, mantenere partecipazioni, anche di minoranza, in società aventi per oggetto attività di produzione di beni e servizi non strettamente necessarie per il perseguimento delle proprie finalità istituzionali; Considerato altresì che le disposizioni del predetto Testo Unico devono essere applicate avendo riguardo all'efficiente gestione delle partecipazioni pubbliche, alla tutela e promozione della concorrenza e del mercato, nonché alla razionalizzazione e riduzione della spesa pubblica;

Valutate pertanto le modalità di svolgimento delle attività e dei servizi oggetto delle società partecipate dall'Ente, con particolare riguardo all'efficienza, al contenimento dei costi di gestione e alla tutela e promozione della concorrenza e del mercato; Tenuto conto del miglior soddisfacimento dei bisogni della comunità e del territorio amministrati a mezzo delle attività e dei servizi resi dalle società partecipate possedute dall'Ente;

Visto il Piano di razionalizzazione annuale delle partecipazioni societarie dell'Ente per l'anno 2022, che allegato alla presente deliberazione ne costituisce integrante e sostanziale; Con voti favorevoli 9, contrari nessuno, astenuti 3 (Sartoretto, Spinnato Tocchetto), resi in forma palese con sistema elettronico ed accertati con l'assistenza degli scrutatori presenti, 

